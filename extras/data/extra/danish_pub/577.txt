På Astrup kirkegård der kastede de en benrad op, og der sad lange hår på hovedet af den. Han blev stillet op til kirkens mur, og folk kaldte ham Skaris. Der skulde han stå op til muren, for at alle dem, der havde gjort en forseelse, de skulde op at kysse ham. Så var der en forvoven karl fra byen, han vilde gå op og give ham en meldmad, men da flyver Skaris på ryggen af ham, og så red han på ham ned i byen. Da de kom ned for östen i byen, da flöj Skaris af ham og ind i et hus, og der blev nu sådan et spektakel i huset. Skaris forsvandt rent og bar der inde, der var hverken det ene eller det andet at se af ham. Siden den tid var der spøgeri i det hus. Det blev omsider nedbrudt, for ingen vilde have det, og havepladsen blev lagt til en gård.