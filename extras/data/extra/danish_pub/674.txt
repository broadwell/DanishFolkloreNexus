Manden i en gård i Nörup hængte sig, og efter at de havde fået ham begravet, var der ingen, der vilde bo i gården, ti hver aften, så snart solen var gået ned, kom der en sort hund og rørte bare ved porten, så sprang den op. Den løb så gjennem huset fra den ene ende til den anden og stödte dørene op. Det var, som om kreaturerne vidste, når den var kommen, for de blev som helt tåbelige, så snart den havde stödt porten op. Høvederne, der stod bundne i stalden, sled i bidslerne og brölede, som de var rent tossede, og kunde nogle af dem rive sig løs, gjorde de det og løb ud af gården. Efter at det var gået sådan et par nætter, var der ingen, der vilde bo der, og do kreaturer, der ikke blev flyttede, døde i båsene. Manden havde sagt, at den Slemme godt måtte komme og hente ham, og var i det hele så slem til at bande. Derfor mente de, at det var den Slemme, der tumlede der. De måtte da rive gården ned og flytte den ud på marken, og siden så de ikke noget til den sorte hund.