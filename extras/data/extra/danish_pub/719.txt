I en gård i Adslev døde en moder fra nogle små börn. Da de siden fik en ond stifmoder, besögte hun dem hver nat for at pleje dem. Efter klokken tolv så man hende færdes omkring i huset og blandt andet lægge sig over vuggen for at give sit mindste barn die. Man sögte stedets præst for at blive befriet fra dette uvæsen, og han rådede dem da til at strø hörfrø omkring gården, og siden har man ikke set noget til spøgeri der i gården.