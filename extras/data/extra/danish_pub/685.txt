På den sorte døds tid strandede et fremmed skib på vestsiden af Ty. Af mandskabet var de fleste døde, men nogle kom dog levende i land, der iblandt en biskop fra England, som trak sig tilbage for strandboerne, der nærmede sig, og i frastand lod dem forstå, at pesten havde raset om bord på deres skib, samt at ban selv og de øvrige skibsfolk, der var komne i land, var syge og uundgåelig måtte dø, hvorfor han advarede dem fra at komme nærmere. Kystboerne agtede dog ikke på advarselen, og følgen deraf blev, at de smittedes, og at pesten udbredte sig videre og også her i landet anrettede de störste ødelæggelser. Sagnet mælder til sidst, at den omkomne biskop blev begraven her på kirkegården, hvor der desforuden findes et andet minde om hin sörgelige tid i en fordybning på kirkegården tæt sydvest for kirken, der endnu kaldes pestkulen, og hvor der ikke findes spor af gl. grave, lige så lidt som den nærværende slægt har grave der.