Der var for mange år siden en fattig husmand i Lyngs, som havde tærskeplads i Mærkdal, men han gik næstendels hjem til sin familie hver aften og gik atter tidlig morgen til sit arbejde. Så var det en aften, han gik hjem, at to nydelige jomfruer kom til og gav sig i følge med ham, men der blev ikke talt et ord. Da de kom til Bavnvang, var han træt og satte sig derfor ved Bavnhöj for at hvile sig lidt; men för han fik set sig om, var jomfruerne borte. Da han atter rejste sig for at gå, sagde han: "Bitte jomfruer, skal vi så følges ad igjen." Ingen svarede, men en hovedløs hest stillede sig ved hans side, og den fulgte ham lige til hans dör.   Siden den tid gik han en anden vej.