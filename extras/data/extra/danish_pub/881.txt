Denher Rosendal i Rödding var så gruelig god til at mane Der var et krat ved Hummelgård i Krejbjærg, og der gik en mand igjen. Det skulde egentlig hidrøre fra en herregård, der har ligget et stød derfra. Gården hed Krøgeborg, og der er levninger endnu af den borgplads. Det var så grueligt, te det spøgelse kom op igjen. Så skulde præsten derover at mane ham. Kusken kunde mærke sådan uro, og hørte, at der taltes store ord. Så tager han en vognkjæp af vognen og vil gå ud og lange den gamle én med den. Men der skadede han præsten så meget, at han måtte til at kjøre om kap med den Onde til Krejbjærg kirke. Da han kom der, stak den Onde sit hoved op i den sloge, der er sønden og vesten til kirken, og gav et stort bröl og forsvandt, da han så, at præsten var kommen først. Det kan sees endnu nede i krattet, hvor han blev sat ned, der er nemlig en grön plet.