En ungkarl på en sytten, atten år, der var en hel del modig, gik en måneskinsnat ved midnatstide hen ad en vej. Allerbedst som han går, kommer han til et kvindfolk, der står og graver så meget ivrig ind i kanten af et bakke. Så siger han: "Gud hjælp dig!" Den svarte ikke. Han sagde det én gang til. Den svarte endnu ikke. Så siger han det tredje gang. Da sætter den spaden, og så kommer den hen til ham. Nu blev han ræd og gav sig til at gå. Den fulgte ham, og lige så stærkt han gik, gik den også, men det var ikke at se, te den bevægte bentøjet. Endelig kommer de til en korsvej, og enten hun nu ikke har kunnet gå over den, eller hvordan det har stået til, nok er det, hun går hen til ham og lægger den ene hånd på hans bryst og den anden på hans ryg, og så grinte hun ham lige ind i ansigtet, og hun slog en mund på ham lige så stor, og hendes øjne var at se til, ligesom når man ser ind i to huller. Så slap hun ham og forsvandt. Han kom hjem, men var syg og måtte ligge i længere tid efter den tur. Da han fortalte det, sagde han: "I kan stole på, te a siden har ladet dem passe deres arbejde, a kom om ved, for det har a aldrig glemt i mine dage." Det var ud efter Flensted hede, det passerede.