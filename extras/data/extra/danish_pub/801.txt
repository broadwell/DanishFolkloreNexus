Der var efter pesten i en egn kun to kvindfolk tilbage. En morgen de kommer ud i deres kålgård, da finder de der et mandfolkelig, og ham får de ind, for da de vendte ham, mærkede de, at der var liv. Da han nu er kommen ind, kommer han helt til live, og han kommer sig. Det var hos en enke og hendes datter, og datteren hun ægtede ham så. Der var ikke folk i mange egne omkring uden de tre personer, og så stammede befolkningen der i egnen ud fra dem. Dette skete et sted her i Jylland.