Da den börglumske bisp havde lyst Hvidbjærg kirke i band, nogle siger i 7, andre i 8 år, skulde der for at få kirken løst igjen begraves et menneske levende. Der blev da kjöbt en dreng af en fattig kone, og så gav de ham en finmeldmad og et par skilling, for at han skulde gå op og se, hvor stor graven var. Der var gjort den fornødne aftale med folkene, som gravede den, om det, og da han kom, skød de kam ned i graven og begyndte at kaste den til. Det sidste, de hørte af ham, var: "I beskider min mad, I beskider min mad!" Der er sagt, at de to mænd skulde aldrig have været ved deres fulde fem siden, og de har også kunnet høre drengens råb i flere år efter om natten.