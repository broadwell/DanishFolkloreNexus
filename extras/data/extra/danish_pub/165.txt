Der var en herremand her på Boller i Tårs, det var en stor kjæltring, og så slem til at plage hans bønder med hoveri og skatter og tiender, og så jog han dem fra deres gårde og turede med dem. Han blev så slem til at gå igjen der på gården, så den nye mand, som var kommen der, ikke kunde være der. Så fik han en klog præst til at komme og mane ham.  Han kom til fastsat tid, og de korn jo også til at tale sammen. Han gjente ham så fra gården og forbi Boller vandmølle. Der vilde han have ham sat ned på vanddæmningen udenfor møllen. Møllekarlen tykte, det var skjönt at se, hvordan det gik til, og han rammer hovedet ud og ser på det. Men så bliver gjengangeren for stærk, og præsten var ved at skulle have været ned i mølledammen. Så bliver karlen forskrækket og trækker sig tilbage. Præsten bliver da herre over manden, og han bliver sat ned.