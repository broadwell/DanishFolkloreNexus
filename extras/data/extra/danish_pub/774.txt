Der blev nisser og bjærgmænd og sådan noget til på den måde, at da Vorherre styrtede de onde engle ned fra himlen, så faldt nogle af dem på bjærge og banker, og det blev til bjærgmænd; nogle faldt i skove og moser, og det blev eliefolk, og de, der faldt ned i bygninger, blev til nisser.   Det er jo smådjævle alt sammen.
     Hvor de ellers havde en nisse i gårdene forhen, der kunde de altid have kreaturer og heste i god stand, for nissen han gik og stjal fra naboerne og gav til sin egen gårds besætning.