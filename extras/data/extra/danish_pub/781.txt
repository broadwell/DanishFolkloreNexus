I Kristen Madsens gård i Vejlby har nissebuk al tid haft sit tilhold. Når drengene ikke trædede (drillede) ham alt for meget, var han helt omgængelig og gjorde ikke en kat fortræd. Kom manden end nok så sidlig hjem fra kjøbsted, kunde han frit kaste tömmen, nis skulde nok spænde fra. Af taknemlighed gav konen ham en ny pels til vinteren, men siden spændte nis aldrig fra, og da Kristen Madsen skjændte på ham, sagde han : "Tror du og, jeg vil fli (smudse) mine ny klæder."