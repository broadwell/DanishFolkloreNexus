Min moder sagde, at bjærgfolkene dandsede ved Dakbjærg. De kunde sådan se, når solen skinnede, hvordan bjærgfolkene kunde dandse, det var så smukt, for det var ligesom kramdukker at se på.
      De var ude at mede (meje) om hösten, og så var der en pige, der havde set det, og hun sagde til de andre, da de skulde hjem til onden: Hun vilde hellere blive ved de Dakbjærg fruer og dandse med dem, imens de gik hjem. Da de kom tilbage, fandt de hendes lig, hun havde dandset sig ihjel.