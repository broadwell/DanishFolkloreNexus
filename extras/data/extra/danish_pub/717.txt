I Besser kirke boer der en nisse. Over kirken har han sit leje i et bundt klude, men om søndagen og andre tider, når der ringes med kirkeklokken, skjuler han sig i en höj lidt derfra. Han kan undertiden udføre ét eller andet lille skjælmsstykke, som gjærne går ud over én eller anden, der har fornærmet ham. En aften, da klokkeren kom for at ringe solnedgang, spillede hr. Nis ham et lille pus. Da han begyndte at ville ringe med klokken, kunde den ikke give en lyd fra sig. Klokkeren opdagede da, at der var bundet et stort bundt klude om knevlen. Som han står og forundrer sig herover, ser han et lille grinende ansigt oven på klokken med rod toplue på.