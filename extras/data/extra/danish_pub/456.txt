En mand skyldte en anden mands kone for at være en heks. Så vilde den mand have hans kone gjort ren og lod den anden mand og hans kone stævne. Da de nu kom for retten, kom der en hund og skrabte på dören. Ingen vilde lukke op for den, men så sagde Anders Allehånde: "Vil I ent loppe, så vil a", og så loppede han dören. Da kom hunden ind, og så bad Anders den velkommen og nævnede hendes navn, idet han sagde: "Velkommen, Maren!" Da stod den kone, der var stævnet, nøgen ved siden af manden, og de kunde se, hun var en heks.