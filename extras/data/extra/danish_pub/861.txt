Der var en gang en skipper fra Svendborg, der sejlede til Norge. På en af sine rejser der over traf han en dag en lille lav mand med en bred hat på, som kom til ham og spurgte, hvorfra han var. "Fra Svendborg." — "Nå, fra Svendborg, der har jeg för boet." — "Hvordan er det, du er kommen her over?" spurgte skipperen. "Jo," svarede den lille mand, "jeg boede i en lille höj der nede, og havde det rigtig godt, og havde sådan en god omgang med fire kjöbmænd inde i byen, vil du hilse! men så kom Morten Luther, og så ringede det, men det kunde jeg ikke tåle at høre, og så rejste jeg her over, og her boer jeg nu i en höj her straks ved." De skiltes da, skipperen kom hjem og skulde til at lede efter kjöbmænd-ene, kunde han ikke finde dem, ej heller nogen, der hed sådan. Så sögte han præsten, og de ledte i kirkebogen og fandt, at det var tre hundrede år, siden disse kjöbmænd havde levet.