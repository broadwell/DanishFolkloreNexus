Min bedstefader fortalte om en tildragelse, han havde været med til, det er netop ham, a er nævnt efter. Han og en karl til skulde skifte på og se efter bæsterne om natten, for de gik løse, det var i bygsædtiden, men det var jo noget hen på sommeren, for den gang såede de silde byg. Det var lige ved Rude kirke, og så gik de ind i vavenset og lagde dem, når de vilde have et blund. Så var min bedstefader da gået derind og havde lagt sig, for nu var det den anden karls tur at våge, og han gik jo ude på agrene. Da kommer han lige så stærkt han kunde ind til ham og vækker ham og siger: "Ras Kjær, rejs dig, det røde øg er henne." Nå, så stod hanojo op, og da han kom uden for kirkegården, siger den anden: "A, herregud, a har haft ved en plov og plovet rundenom, a er så ræd. Á så ingen ting, men der var én, der flyede mig ved ploven og sagde til mig:   Tag mig den her og sæt mig den der. Så satte a mine træsko og fulgte med, og da a kom til træskoene igjen, så var a fri." Så fulgtes begge karlene ad hen at tage bæsterne og trække dem væk. Det var jo ikke sandt, at øget var henne, men han turde ikke være alene derude længere, og han turde ikke sige noget om gjenfærdet der inde i kirken. Nu turde de heller ikke være længere på den plads
for  spøgeriet.