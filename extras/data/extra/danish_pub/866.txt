Det var et sted, karlen han kunde ligge inde i sengen og høre, når maren var på øgene. Nærenstid han så råbte og sagde: "Fyllifyl!" så gik den af dem. Men så varede det ikke længe, inden den kom tilbage og vilde på hesten igjen. Han mærkede, at den stod og lurede der inde og vilde komme, da han var gået i seng. Så snakkede han om det inde, hvor galt det var, øgene var færdige til at blive øde af det. De havde hørt, at når én slog en spand vand på det, så kunde det blive henne. Altså stod han og manden der en aften med en spand vand, og da de hørte, den kom, så slog de det hen på øget. Så stod der et nøgent kvindfolk. "Å, hvi gjorde du nu det, a skal både over sø og salt vand til mine små börn." Så hjalp de hende jo hjem, og hun kom ikke til at gå mare mere.