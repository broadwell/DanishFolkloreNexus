Der var en skovfoged, der hed Jens Rebild i Espelund, som nu ellers til daglig kaldes Skovhuset. Han havde lokket en pige, maske hans egen kone havde fået ham til det, for hun fulgte selv med hende til kirken og lukkede kirkedøren op for hende, da hun kom og skulde tage imod skrifte. Der var så mange folk i kirke og vilde høre, hvordan præsten kunde skjælde dem ud. Da de gik så fra kirken, tog konen pigen i armen og fulgte med hende ned igjennem stetten, og så tog hun lidt bag i hendes skjört og lettede det et bitte korn i vejret med de ord: "Nu har I skuet hende æfor, og nu har I skuet hende æbag, nu kan I skue hende midt i hendes rov." Så havde kirkefolkene det.