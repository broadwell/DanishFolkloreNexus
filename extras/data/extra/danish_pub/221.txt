Kusken på Klavsholm kjørte en gang med herskabet gjennem Vissenbjærg gyde ovre på Fyen, og det var et forfærdeligt snefog. Så skulde de gjennem et led, hvor ledstolperne var kjæfterne af en hvalfisk. Men der kunde de ikke komme igjennem, og så måtte kusken tage gehejme-rådinden på ryggen og traske af med hende, imedens ge-hejmeråden trippede så godt han kunde ved siden af. Så siger hun: "Bong wahrhaftig," — det var altid hendes mundheld —  "vi kommer aldrig til by."  —  "Jo, vi skal nok vinde til by, Deres nåde," sagde kusken, og gehejme-råden gik og pustede: "Amolillen, du sidder Dæwlen kom i mig godt." Da de sa kom hen til et sted og skulde se ad, tykte de, ingen vinduer der var. de var nemlig ud til den anden side. Så bankede de på, og lidt efter kom konen ud og lukkede op og fik dem ind. "A, Rasmus, her kan vi vist ikke være i nat," siger gehejmerådinden til kusken. Men da konen fik dækket bord. blev hun så glad, for det var pænt og ordentligt, og de kom i en pæn og renlig seng.