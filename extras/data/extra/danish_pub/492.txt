Der har også været en herremand på Søby Søgård, som var bleven enig med den Slemme om, at han skulde föje ham en vis tid, og derfor skulde han så have ham med hud og hår. Da nu tiden nærmede sig, at Djævelen skulde hente ham, vidste han aldrig sit levende råd for at slippe fri. Endelig fandt han på at lade sine værelser beklæde med dyner overalt. Som nu tiden var udløben, kom Fanden også rigtig, og det hjalp kun lidt, at de bløde dyner skulde tage af for synderen, ti nu blev der dandset således omkring i stuen med ham, at snart var der ikke en hel stump tilbage enten af herremanden eller af dynerne. Blodet, som stænkede omkring på væggene, kan aldrig udslettes og er altså at se endnu.