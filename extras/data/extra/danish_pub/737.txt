Jens Hårby på Hesthave stod sig svært godt med gårdboen. Det var skik at sætte sødgrod med dygtig smör i ud til ham juleaften. Men nu var der noget kunster i Jens Hårby, og han stopper da smörret ned til bunden af fadet. Ud ad aftenen kommer gårdboen hen til grøden, og han bliver vred, går op i nødset og slår den bedste ko ihjel. Derefter går han tilbage til grøden og finder smörret. Nu vidste han, at der var mage til den ko ovre i Mors, de var bestemt på ens lød, og så bytter han dem om. Pigen kunde ikke kjende dem fra hinanden, da hun var ude at malke, men det kunde Jens Hårby, og han fik gårdboen til at bekjende. Men de led  jo ikke noget tab, for det var en meget bedre ko til brug.