Bette Pie å Bette Maaren di wa gywt samel. Så bløw Pie syg, å så sku Maaren te Præjsten å ha beed få ham. "Gu gu gu Daw, Fåe (hulkende)." — "Tak, lelle Maaren, hwa hwådan æ et, hon grære såen." "|no ino ino æ Pie bløwen da så da så syg, a trowe a trowe a trowe slæ it, han løwe (stadig hulkende)." — "Så komme Maaren wol å vel ha beed få ham." — "Ija ija ija, dæssem Fåe vel" — "Iåww, lelle Maaren, dæ Ska nåk blyw beed." — "Fo fo fo fowal, Fåe." Hon komme hjæm, å Pie han blywe jo længe jo renge. Hon mot te å te Præjsten ijæn å ha beed få ham anden Gang. "Gu gu gu gu Daw, Fåe"—"Tak, lelle Maaren, hwådan æ et bløwen mæ Pie?" — "Ino ino ino æ han bløwen møj renge; a trowe a trowe a trowe slæ it han løwe." Så spuur præjsten hend a, om hon vild så it ha beed få ham ijæn. "Ija ija ija de vel a jo gåt, dæssem dæssem dæssem Fåe vel."— ,,Iåww, lelle Maaren, dæ ska så mænd nåk blyw beed få ham."
— "Fo fo fo fowal, Fae-" Hon komme jo hjæm te Pie, å han blywwe jo længe jo renge, så hon mo te præjsten ijæn dænd treddi Gang. "Gu gu gu gu gu Daw, Fåe (endnu mere hulkende)." — "Gudaw, Maaren, hwådan stor et sæ mæ Pie?"
— „Ino ino ino æ han bløwwen dasse dasse dasse dasse renng, a trowe trowe trowe slæ it han løwe." — "Så vel Maaren wol ha beed få ham jæn Gang te." — "|ja ija ija ija ija de vild a gjaan, dæssem dæssem dæssem Fåe vel."—"låww, lelle Maaren, dæ Ska så mænd nåk blyw beed få ham." — "Fo fo fo fo fowal, Fåe" Pie han bløw jo længe jo renge, å så døø han da, saa de bløw Søndde ijæn, å hwa hon it haa græet fææ, så græe hon no. Så komme hon te Præjsten ijæn. "Gu gu gu gu gu gu Daw, Fåe." — "Hwådan stoer e sæ mæ Pie, lelle Maaren?"—"Ino ino ino ino ino ino æ Pie dø."— "Æ han no dø! Hwiddi vel | så ha ham jooret, lelle Maaren?" --- "Hwibbi hwibbi hwiddi hwiddi hwibbi Fåe vel." Ja, så bestemt di no Dawen, han sku joores. Så sæje Præj-sten te hend: "Hon vel wal ha let songen øwe ham." — "Ija ija ija ija ija de vild a gjaan, a ka ka ka ka ka gåt Toonen, man a ka it Swallmen." — "Mæn dænd ka jæ så mænd, bette Maaren, så ska jæ nåk sønng dæmd." Så komme Dawen jo, da han ska joores, å så ve Grawen dææ sønge Præjsten jo da en Sallm. Så gik han hæn, imæn han Sønge, å sæje te Maaren:
"Dæ stoer en ong Kåel, bette Maaren ska ha, mæ Støwler å Sporer di klare. Sa tow Maaren åsse te å Sønng:
„Ja, vel gjorde herren, som tog ham,
langt bedre gjorde præsten, som begrov ham;
et Skarn han var i Live,
det Vind'  skal enhver ham give;
nu putter vi ham ned unber Bakket,
hans Py . . war en Kwåtter få stakket."