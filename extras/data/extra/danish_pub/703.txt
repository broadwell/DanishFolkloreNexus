Der boede en gårdmand i Dybbøl, som hver aften plejede at sætte et fad grød med smör i ud på kværnen til en lille nisse, som havde sit ophold der på gården. En aften havde pigen sat smörret underst og grøden ovenpå...... Ikke andet at gjøre, end at han måtte se at finde en ko, som var helt mage til den, han havde slået ihjel. Men den var ikke så nem at finde, og han fandt først sådan én langt oppe på Als. Det lykkedes alligevel for ham at få alt bragt i orden til næste morgen. Da pigen nu skulde vande køerne, kunde denne ikke finde sin bås. Hun blev derover vred og slog koen. Da kom lille nis og sagde: "Du må ikke slå den, for den er ikke van," og derpå måtte han fortælle pigen det hele.