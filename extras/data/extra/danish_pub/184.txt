For en hundrede Aar siden var der kommen en grumme stor Hankat til Boller Vandmølle, og han bed alle de andre Katte ihjel, og æde kunde han alt det, han kunde faa. Der gik et halvt Aars Tid, da kom der en Mand kjørende dertil med Møllekorn fra Rønnebjærg i Vrejlev, og han siger til Mollerkarlen: "Det var saa mærkeligt, for lige som a kom over Rønnebjærg Bro, da kommer der en Kat rendende ud af denher Høj, der ligger lige ved Siden af Vejen (den ligger lige paa norder og vester Side), og siger til mig: Du kan gjærne sige til Jafet, naar du kommer til Boller Mølle, te Dafet er død." Saa siger Katten, som gik der inde: "Saa maa a til Gang," og saa rejste den vesten om Boller ud til Højen efter. Saa saa de ikke Katten mere, og det var Folk godt fornøjet med, for den var saa gruelig til at æde og til at stjæle. Men en kan jo nok forstaa, de Herrer i Højen havde været tratte, og derfor var den ene rømt fra Højen, saa længe den anden levede.