Der er en Høj paa Borup Mark i Taars, hvor der var en 10, 12 Høvrer forsamlede en Dag og sad og snakkede sammen, for Markerne var jo ikke skilt ud den Gang, og saa drev de jo sammen med Høvderne. Saa var der en Pige, hun sad midt i et Hul i Højen og havde et graat Tørklæde over Hovedet. Min Moder var med og sagde siden, at det var en Husmandsdatter; hun sagde for Resten ogsaa, hvis Datter det var. Da raaber det nede i Højen, og Høvrerne hørte det allesammen, for det snakkede min Moder saa tit om: "Aa, tag den store Skumske og rag det graa Fjolter af Lyren med." Saa med det samme var det, ligesom hun var overslagen med ene Skum fra det øverste og til det nederste. Nu kan det nok være, de kom af Sted i en Fart, og fra den Dag kom Høvrerne aldrig paa den Høj mere.