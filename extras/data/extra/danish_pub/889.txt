Heksene skulde samles st. Hans aften ved Breum kilde östen for Grinderslev klosterkirke ved den vej, der går over til Langesgård. Det var, inden de skulde af sted til Troms kirke. Der skulde de dandse, og der sad én og spilte på et gammelt hestehoved. Når de havde gode katte, kunde de også ride på dem der over. Derfor mærkede folkene i nabolaget altid deres katte i deres ører, for når de var mærkede, så kunde heksene ikke tage dem.