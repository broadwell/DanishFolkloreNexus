Når tyve brækkede ind om natten, så havde de en tyvefinger. Den tog de af en tyv i galgen, og den kunde de tænde i deres hals, når de rækkede den derind. Så kunde den lyse ligesom et lys, og hvor den stod og brændte, der kunde folkene ikke vågne. De gik hen og så på dem og sagde: "Sover du, så skal du få stunder at sove, men sover du ikke, så skal du ske en ulykke." Sådan skete det et sted, at en tyv brækkede ind og kom og sagde det. Manden sov ikke, men blev så ræd, at han forestillede at sove og blev liggende og så på, at de tog hans penge. Tyven havde også en stor lang kniv liggende på bordet.