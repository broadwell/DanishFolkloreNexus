I en anden gård var der ligeledes en nis, som havde sit ophold. Men så en skjön dag blev manden og nissen uvenner, fordi manden gik hen og fornærmede nissen. Som hævn derfor vred han den følgende nat halsen over på den bedste af mandens køer. Nu indså manden, at det ikke kunde hjælpe ham noget at tage nissen på den måde. Han sögte da at blive forsonet med ham, og de blev atter gode venner. Nu vilde nissen også vise sig og gjøre det onde godt igjen. Han hentede næste nat en ko mange mange mile borte og satte den i den bås, hvor den forrige, som han havde vredet halsen om på, havde stået, og den ny var endda en del bedre.