Der var én i Gravlev, de kaldte Anders Bødker, og han forheksede Kræn Degns mark på Fløø. Der blev et sted så stort omkring som et rokkehjul, og så snart som hövderne kom der til, så var de helt tossede. Byg kunde de heller ikke avle noget af. Men så Jakob Ingvarsen han kurerede marken. Det var engang, mændene af Gravlev sogn var forsamlede — i forrige tider var bymændene jo tit samlede — og Anders Bødker var der også, og de Fløø mænd var der også. Det var til Povl Isaks, de var, også siger der nogle: "Kan du ikke lade os få en halv pægl, Povl?" Jo, den fik de. "Skål, Anders Bødker, nu skal du lade os avle noget godt byg", siger der én, det var Jakob. "Ja, du skal få noget godt stort standende byg", siger Anders, det var sådan en gåndtmager (spøgefugl) ham. Så vil alle mændene skjænke ham for at få godt byg, og det sad Kræn Degn stille og hørte på.
     Anders Påskes plov i Fløø var også bleven forhekset en middag, da hans sön havde haft bæsterne fra, og så kunde han ikke styre den på nogen måde om eftermiddagen, enten vilde den gå for dybt eller oven ud af jorden eller til siden. Så måtte han spænde fra og tage hjem til faderen. Ja, det havde skidt folk gjort, og så måtte de hen til Iver Ott', det var netop gamle Villadses sviger-sön, og han havde arvet alle hans videnskaber. Altså spænder manden for og kjører hen efter ham. Han kom så hen og læste i hans bøger for at se, hvad ploven fejlede, og dernæst fulgte han med hjem og læste over ploven og skruede på alle skruerne. Tillige med havde ban et bitte bor i hans lomme og så en bitte pind, og da ban havde boret et hul ind i plovåsen, bankede han pinden der ind. "Nu skal der ingen gjøre dig det puds mere", sagde han, Og så gik ploven så galant som der til.