Her ude i en gård i det österste af Jerslev sogn blev der sådan en sær ting ved det for en 30 år siden. Deres får blev henne en aften, og alle folkene kom ud og skulde søge efter dem. Omsider så råber det: "Nu har vi fundet dem." Sådan lydede det da for folkene, og så svarer det lige straks: "Må a komme med?" Manden råber og siger ja; men der kom ingen får, de fandt dem ikke den aften og blev ved at gå hele natten og lede efter dem til hen i dagningen. Så fandt de dem omsider. Det blev sådan ved med spøgeri ved gården og i huset, te folkene kunde snart ikke være der. Lige tæt ved var en stor dam, og sådan om eftermiddagen ved dagens lys kunde hjulbøre og halve vogne og sager komme og rejse ud i dammen, og ingen kunde forstå, hvordan det gik til. Inde i huset var der da også jævnlig spektakler. De sögte kloge folk og endog præster — Jerslev præst var der da flere gange — og omsider fik de det da stillet; men det var der virkelig i flere år. Somtid kunde et halvt hundrede mennesker stå og se på, te det rejste af sig selv ud i dammen. Når det rejste af, gav det sådan nogle sære underlige lyd. Ingen beboere vilde være i gården, og den blev til sidst solgt for håtte ingen ting.