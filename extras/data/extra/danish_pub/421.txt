Kristen Sø han kunde tage Hammel kirkeklokke og stå og ringe imellem hans ben, og den var endda sådan, at der skulde 6 karle til at hejse den op i taljeværk, da de var færdige med at mure tårnet.   Der kom en indretning
— det var da et menneske — her over fra England, der skulde ride bæster til, og han bliver for modig, for han kunde slå alle mennesker til jorden. Mens han var i Kjöbenhavn, udbød han 500 daler til den, der kunde lægge hans krop til jorden. Så kommer greven og et par andre herrer til at snakke sammen om dether, og greven han siger: "Jeg har jo en mand på mit gods, der kan lægge ham ned." Altså sender han bud efter Kristen Sø. Da han kommer derop på Frisenborg, siger greven til ham: "Hør, Kristen, du holder jo meget af at fortjene penge i en slump, se her er et stykke arbejde, har du ikke lyst til det? Jeg bekoster din rejse derover og din fortæring, ilav det varer." — "Ja." siger Kristen, for han var forsigtig i snakken, "det kommer an på, hvad det er for et arbejde."
— "Ja, nu skal du høre," og så fortæller han ham det hele. "Nejj," siger Kristen, "det tror a ikke, a kan have med at gjøre, for en arbejder jo for meget og får for slag en føde." Men Kristen var jo lidt af en gavtyv, kan vi høre. Greven bliver endnu mere opsat på det. "A, er det ikke andet," siger han, "hvor mange dage tænker du, du behøver at leve godt i?" — "Ja, a skulde da gjærne have en 14 dages tid." — "Så kommer du herop på gården i morgen." og dermed var den ting afgjort. Kristen gik nu og gjorde sig til gode i de 14 dage og var fri for at arbejde i den tid. Se, det var ikke så galt. Da han nu drager af. siger han: "Ja, a indestår lige godt ikke for, a vælter ham." — "Ja, når du gjør det, du kan, så forlanger vi ikke mere." siger greven. De kommer så til at slås, og aftalen var, at de skulde slå hinanden til jorden tre gange. Englænderen tager fat, og han sled på Kristen, te det knasede. Endelig vælter han ham over ende. Så skulde han jo til det nok en gang. Da siger Kristen helt sagtmodig: "Nu er det ikke værd, du arbejder slet så hårdt, for du har jo to gange til." Han kunde da forstå så meget, te Kristen vilde gjøre nar ad ham. Den gang slog han ham ned i knæerne. Men da blev Kristen vred, for den gang stødte han sig. Så skulde de til at tage tredje tag. Men da fik folk at se, hvad kræfter han havde. Han tog i bæltestedet af ham og drev ham ned mod jorden, te han duede aldrig til menneske mere. Herren blev jo glad, da han kom hjem, og sagde: "Det var skam godt gjort, Kristen," og han blev også glad, for han tjente jo 500 daler i en slump.
      Der kom en mand ude vester fra og vilde have ham ledt op. Kristen havde så meget avling som til et par stude, og dem gik han og plöjede med. Han tog nu i det ene plovhorn og pegte med. "Ja, så behover a missel ikke at spörge om, hvor manden er."