Der har været en Høver, som boede i en Høj sydøst for Ugilt Kirke. Den er paa Præstegaardens Mark og kaldes endnu Daniels Høj, for Røveren hed Daniel. Han tog Folk op og tog deres Penge og slog dem ihjel, og paa den Maade skal han have taget Livet af flere hundrede. Denher Røver havde gjort sig saa stærk, for han havde spist to Barnehjærter, og hvis han havde faaet det tredje, saa kunde han have sprængt baade Jærn og Alting. Men saa fik de dog saa mange Folk samlede, at de fik ham overmandet omsider og fangede ham, inden han fik det tredje Hjærte fortært. Han havde nu lige godt faaet det i Munden. Saa holdt de hurtig Rettergang over ham og slog ham ihjel med det samme.