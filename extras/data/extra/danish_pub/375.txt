På gården Urup var en grev Jörgen, der ejede 7 herregårde foruden Urup, og nærenstid han kjørte i stiv stads, så havde han 8 hvide hopper for. Gården var bygget svært op, og der var vindebro ind til den. Portstolperne og hammeren de var af hvalben, og vindekarmen var hugget af fine sten. Men denher grev Jörgen var en liderlig svend, med respekt at sige, så han rövede deres piger rundt omkring og havde en at ligge ved hver nat. Siden smed han hende ud i voldgraven, og så kunde hun selv om, enten hun kunde tage til land eller ej. Så kom han i mente om, at han vilde til at gifte sig og dragede da ned til Vengegård; der boede en rig frue, hun havde ikke uden én datter. Hende bejlede han til, og han lod hans hest beslå med guldsko, inden han red derhen, og der var en del svende, som fulgte ham i toget. Da han kom til gården, stod fruen ved leddet, og så frembragte han hans ærende der på hesten. Da han var færdig, svarede fruen: "Nej, ej skal min datter have så liderlig en karl." Så undsagde han hende, men hvordan det faldt, kan a ikke huske, for a var kun 6 år, da det blev fortalt. Fruen undværgede det sådan, at hun fik 5 herremænd af hendes slægt sendt på ham, og de spilte falsk spil med ham. Han spillede med sådan ivrighed, at han slog tærningerne ned i bordet, så de formelig sang, men inden det var bleven dag, var også både Urup og de 7 herregårde sprungne, og han blev så arm en stodder, to han gik og tiggede til hans dødsdag. Dether skal virkelig være passeret.