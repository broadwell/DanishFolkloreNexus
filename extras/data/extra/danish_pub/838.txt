Stjærnehöj ligger sydvestligst i Ulfborg plantage. Det er en meget anselig opkastet höj, og man kan se, at der har været kastet meget i den, men udbyttet har kun været en enkelt stenøkse. Der bliver ellers fortalt, at der gjemmes en skat i den. En gang vilde mændene i Lystbæk-gårdene prøve på at finde den og var godt i med arbejdet. De var komne så vidt, at de så randen af en stor kjedel; men da blev en af dem vaer, at deres gårde stod i lys lue. De styrtede da i fuldt løb ned af höjen, men opdagede snart, at det kun var øjenforblændelse. Skatten var dog med det samme forsvunden. 