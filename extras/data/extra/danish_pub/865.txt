Mens a var en bitte knægt, havde a tit hørt tale om Natravnen, men aldrig set den. Mændene hentede lyng langt henne, og det blev tit sent for dem, inden de kom hjem. Det var nu om sommertiden, sent om natten, a kom forbi en mand, der skulde efter lyng. Så hører vi en fugl, der kom langt vester fra og svingede lige oven over os, og den sagde: "Baw-u-u! baw-u-u!" så det skingrede i luften. Bag efter kom en anden fugl, der var mere pib i lyden. "Hvad var det?" siger a. "Det skal du ikke befatte dig med," siger han, "det er Natravnen." — "A befatter mig heller ikke med det, men a spörger blot om det." Bag efter har a hørt efter de gamles fortælling, at alle dem, der ombragte dem selv, skulde begraves i et trebundet markskjel, og de måtte grave eller skyde dem til siden et sandkorn om året, og endelig efter mangfoldige års forlob kunde de da komme op og komme til flövt for at flyve efter den hellige grav, men de måtte kun flyve et vist stykke hvert år. Det kunde kanske vare flere hundrede år, inden de nåede det.