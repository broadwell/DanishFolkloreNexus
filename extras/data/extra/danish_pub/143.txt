En mand i Torslev, Povl Knagholt, gav sig af med at kurere det, der var forhekset. Han havde et slæb (et ådsel, der slæbtes fra ét sted til et andet), og det vilde han skyde ræve i. Da han nu stod og vilde passe på det, kom der også en ræv og gav sig til at gnave af ådselet. Han skyder, men den løber sin vej. Han går ind i huset for at lade igjen, mens ådselet lå der omme bag ved laden. Der var nogle røllbuske (ellebuske, egebuske og alle buske af træer) tæt ved gården. Ræven var løben ned i dem, mens manden var inde. Da han kommer ud igjen, er ræven atter der ved at gnave. Han skyder anden gang, men det var det samme, den fik ingen skade. Så vil han lade tredje gang og går ind til hans kone og siger: "Nu har a skudt anden gang forgjæves, men vil ikke gjøre det tredje gang". Så tog han en sølvknap og ladede med og skød. Men imens han var inde at lade, blev der sådant spektakkel i kohuset. Da han kom ud, var ræven der atter at gnave. Da han nu skyder, giver den et skrig og er såret. Så springer han ud af lugen og kommer så nær til den, at han kan se, den er bleven til en kjælling med et rödt skjört over sig, og hun havde fået det ene lår skudt i stykker. Anden dags morgen kommer hendes sön og forlanger af manden, at han skal give ham et lægemiddel til konen, for hun havde fået sit lår brækket, og det var marven af det höjre ben af slæbet. Men manden svarte: "Vil I have det, så kan I tage det selv." Men de kunde ikke tage den marv, og så blev hun liggende på hendes seng, og lå der et helt år, inden hun døde. A har kjendt den sön, der gik efter midlet. Men da mand-en havde skudt kjællingen og kom tilbage og gik ind i kohuset for at se, hvad der var ved det, fandt han, at to af hans kvier lå og var døde, halsen var vreden om på dem, og det havde hun været inde at gjøre, da han havde skudt anden gang. Den kjælling var fra Skjern i Torslev Sogn.