Der var en mand fra Ty, hvis svin var blevne borte. Han gik så til Jens Plovgård i Ramme for at spörge efter dem. Det var aften, da han kom der, og Plovgård var ikke hjemme. Konen viste ham så ud i laden, der kunde han sove om natten. Da manden kom hjem silde om aftenen, fortalte konen ham om den fremmede mand, og hvad hans ærende var. Han gik så ud i laden, hvor han kaldte den Sorte frem og spurgte ham om svinene. Manden, som lå der ude, så og hørte alt, han hørte, der blev sagt, at de lå i hans naboes mødding. Så rejste manden sig för dag og gik hjem til Ty, for nu havde han jo selv hørt, hvor de var.