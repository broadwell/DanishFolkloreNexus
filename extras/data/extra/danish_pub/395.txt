Der var én, der hed Ovsel (Axel), ham kunde min oldefader huske, han gik altid nøgen undtagen på bryst og ryg, der havde han et fåreskind. Han brugte meget sådan at ligge ude på folks mønger om sommeren og sove. Så var det en middag, han ligger der og sover, da kommer der en killing, og den bider sig fast i hans store tå. Nu var det så meget et forfærdelig stort menneske, snart ligesom en kjæmpe. Da han nu vågner, bed killingen sig rigtig godt fast, og så sagde han: "Garrehu, garrehu!" Det var det eneste, han sagde, og så knuste han killingen med ét slag.   En skulde snart tro, han ikke kunde snakke rigtig.