En mand havde været til kroes en efterårsaften og gik hjem efter. Så gik der et gammelt bæst æfor ved ham. Han råbte da til det: "Kan du ikke bie lidt, vi kunde følges ad?" Bæstet svarede naturligvis ikke, men det gik dog lidt mere sagte. "Da var det vel, du kunde give dig stunder, at du kunde være mig behjælpelig, a bar meget at bære. Det er slemt beskidt i aften, og nu kan du bære min byldt og mig selv også." Så sprang han op på ryggen af krikket og red ind i byen. Den gang de kom til kirkegården, blev bæstet så stort som et hus, og manden kom til at hænge i den alydre kvist af et af de store træer, der gjærne er om ved kirkegården, så kunde han redde sig ned derfra, som han vilde. Han kløv jo ned, men havde ondt ved det.