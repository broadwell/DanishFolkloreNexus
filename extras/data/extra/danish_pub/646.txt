På Skjørbækshede mark brændte der også lys. En karl fra Stendrup, der gik fra Skjørbækshede til sit hjem en aften, så lyset, gik efter det og kom til det. Han vidste nu nok, al der skulde stikkes jærn ned på stedet, men han havde hverken kniv eller fyrtöj hos sig, dog han fandt på råd. Han slog den ene af sine træsko mod den anden, indtil de ganske splintredes, stak så krammerne i jorden og gik hjem i strömpefödderne. Anden dagen gik han ud for at finde sin skat, han traf den rigtignok, men gevinsten var ikke stor, ti der var kuns fire skilling. Der kan nemlig brænde lys på en firskilling, men heller ikke på mindre.