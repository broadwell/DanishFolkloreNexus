Heretter fölger nogle formularer, som man har brugt i julestuerne, og som er lutter forvrængelser, der ser ud som spot mod det hellige, men dog nærmest må betragtes som udslag af kådhed og ungdomsovermod og -lystighed. Adskillige af disse formularer havde endog usømmelige eller platte afsnit. I forrige tider tog man det ikke så nöje hermed, og det var ikke fri, at slige sætninger, når de blev vittigt fremsatte, vakte den störste morskab. Særlig brugte man at ægtevie og at døbe, efterlignede altså de kirkelige handlinger, hvortil der kunde knyttes munterhed. Forvrængede indbydelser til barsel og bryllup bragtes også ved samme lejlighed, og da jeg har en stor masse af dem liggende, og der her er anledning til at give prøver af dem, følger de med. Men man mærke sig. at flere af dem måske på grund af senere misforståelse er blevne indvævede i andre vrövleremser, så det hele nu egentlig er blevet til vrövl.
Her henvises forövrigt til min bog: Molbo- og Aggerbohistorier, afsnittet:   Lögnevrövl.
En brudevielse. Ligesom hærfuglen, der har en dejlig krands, eller påfuglen, der har forgyldte fjer og skurvede ben, ligeledes forekommer mig i dag om eders pludselige udstafferede brud og brudgom. Elskovsglæde brænder i mit hjærte til hende, ligesom katten, nar han ser en medisterpølse, eller mikkel ræv, nar han ser en sur ost eller en grågås i hans öjne eller for hans öjne, du den dejligste blandt menneskenes dötre. Men jeg frygter for, at han skal komme til at sige, ligesom Moses siger i det 5. bagvendt i det 28.: "Du skal trolove dig en hustru, men andre skal sove hos hende."   Det er textens ord.
Sa tilspörger jeg dig, du ærelose og velforagtede ungkarl Mikkel Huslos, om du har berådt dig med din slægt og venner ligesom tolderen i Viborg eller overbetjenten i Ålborg, om du vil have den æreløse og velforagtede ungpige Sidsel Sluwp . ., som star ved din side? Så giv hverandre derpå eders födder. — Jeg beder eder, at I holder eder i eders ægtestand, at det ikke er med eder som soen, der går på gaden: når man klor hende under maven, så lægger hun sig, eller som den grå, der står på bakken: når hun æder en bugfuld, så sk ... . hun et trugfuld. Men I skulle være vilde og gale, rappe og snappe, bide og slide omkring eder, så skal eders synder falde fra eder som kaivel ... en triller ned af höje bjærge. Det stod skrevet i st. Povls kjortel til de Romler, den told, som i din moders det grönne skjört i den tredje rynke fra rumpen.   Amen!