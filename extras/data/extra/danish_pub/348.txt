Min plejemoder var fra Egå og tjente Niels Andersen der. Der var en nisse, og han kom om ved hende mange gange. Da hun var ræd, sagde han, at hun skulde ikke være bange for ham, han skulde ikke gjøre hende nogen fortræd, for han kunde jo nok mærke, at hun kunde se ham. De malkede al tid deres køer ude ved en esk, for der havde han hans bolig, og så havde de al tid mere smör og mælk. Konen skulde koge melgrød til nis hver dag, og dem han levnede, dem havde han al tid at fodre en hest med, som var vænt til at få dem. Så en dag de sad og malkede, så kom han og slog mælken fra konen. "Ja, a véd nok, der var for lidt smör i din grød," siger hun, "men dersom du nu vil lade mig være, så skal du nok få mere smör i i morgen, a havde for lidt i dag." Han gik nu al tid og fodrede bæsterne, men en gang havde de en karl, der vilde løfte ham ud af stalden. Så siger nis til ham: "Nej, hold lidt, vi skal i det sted hen at have noget mere havre til bæsterne." Han fik ham også med. Karlen bandt ti neg sammen, men nis tog en trave (60 neg). Da de så kom halvvejen, vilde karlen til at hvile. Da de havde hvilet, sagde nis : "Havde a vidst, der var hvile til, så vilde a have haft lige så meget til." Den gang de kom hjem, var karlen glad, for nu havde han fået noget at fodre med, og for eftertiden måtte nis gå og fodre, ligesom han vilde. Så fik de atter en karl, han vilde ikke sådan lade ham gå. Man han blev løft op i hans seng og helt op til stængerne, så lå han kvæld om morgenen, folkene kom op.