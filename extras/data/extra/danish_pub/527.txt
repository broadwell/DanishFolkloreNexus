I Hummelgård krat gik en gjenganger. Præsten mödte ham der ude en aften, og så akkorderede de om, at den, der kunde først komme til Krejbjærg kirke, den havde vundet. Præsten måtte færdes over jorden, og gjengangeren under jorden. Så stödte den hovedet på en stor sten der nede i jorden, og det sinkede den noget i at komme af sted, da han jo skulde forbi den. Så nåede præsten først kirken, men den anden var ham så nær, at han tog i baghjulet, da de kom til kirken.