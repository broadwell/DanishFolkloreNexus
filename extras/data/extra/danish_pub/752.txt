Der var en gammel kone i Martofte, der hed Ma Östergårds. Hun var så dygtig til at sælge smør, men så en gang hun kom ud til Kjærteminde med hendes smör, da havde hun taget fejl otting, og de blev ved at tage af den der ude, og den var lige fuld, den var ikke til at tömme. De slog den så i stykker, og da var der en stor skruptusse i bunden, det var den, der lavede smørret. I den samme kones gård tjente en karl, de kaldte Lars Rytter, og han var uens med hende. Så en aften, han kom gående hjem ad til gården og kom forbi Kristen Andersens hus, da kom der en kat og sprang op på ham og rev ham i ansigtet. Så siger han: "Du skal ikke komme til at gjøre mig stort, for jeg véd Dæwlen lænke mig nok, du er Ma Östergårds." Så forsvandt katten. Det passerede i gamle Lars Madsens gård, for det var hans kone og Mads Larsens moder.