Ved Sjelle bro løber en å, og dem, der boede ved åen og kjendte det, de kunde høre på den, når den vilde have nogen. Efter gammel snak skulde den sådan råbe om aftenen, og der druknede også tit nogle. De kunde altså hore det på den, når den vilde have et offer. Sådan var det en nat, der kom nogle Molboer og kjørte til Randers med fisk, og da var strömmen så svær, at de plat der ned mand og kone og hest og vogn og druknede. Folkene der omkring kunde høre næsten en hel time, te konen skreg, og de mente, at det var hendes skjörter, der havde holdt hende op, men mandens röst blev snart forstummet. Hun drev ned efter Flöjstrup, og der fandt de hendes lig.