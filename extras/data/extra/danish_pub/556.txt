Ude i Ajt er der så mange höje, og iblandt dem er en, der kaldes Kongehöj. Der mente de, der var en konge begravet. Så blev de Ajt mænd enige om at grave i den höj for at finde nogle skatte. De gravede, og der kom lige sådan både et og andet, først en hund, og han rendte og hoppede længe, men de blev ved at grave. Endelig kom de nær til skatten, og så kom der en stor rød kok. Da havde de fået fat i kisten og var ved at hive den op. Kokken rendte og gjorde så mange kunster, og så slog den en stor s ... Da siger den ene: "Det var da en allerhelvedes s ... af en kok." Så var det forbi. Folkene strøg nu hen i nogle höje ikke langt derfra, som hedder Klovnhöje, der troede de, kokken var rendt hen med skatten, og så begyndte de der. Men det var forbi, der var ingen ting at finde.