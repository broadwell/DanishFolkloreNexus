Knold-Kræn havde Ceperånus. Han havde fået den nede i Torslev ved en mand, der havde fire, men han brugte den aldrig. En gang havde han dog fået den ned af hylden og sad og læste i den. Ligesom han sidder allerbedst, så springer en hvirvelsten i to, der stod lige ved siden af ham, og det gav et skrald, som en kunde have skudt en bøsse af lige ved ham. Nu blev han ræd og lagde Ceperånus op på hylden igjen. A skulde have haft den af ham, og vi havde aftalt en dag, da han skulde komme med den. Men så fik min fader mig til at gå et ærende i by, og han sagde mig også, hvad der stod på titelbladet af den. Da a hørte det, så havde a også nok. Knold-Kræn kom godt nok, og da a var ikke hjemme, gik han til Lørslev, og a fik ingen bog.