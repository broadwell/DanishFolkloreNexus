Der var en gammel kone her i byen, der hed Lisbet, hende skyldte de for at være en heks. Så var der et sted, køerne blev malkede om natten. Folkene vilde nok passe dem op, men det kunde nu ikke blive til noget. Så var det en morgen, pigerne skulde ud at malke, da så de en hare, der løb ned igjennem græv-ningen og blev væk, men hvor den blev af, vidste de ikke. Pigerne blev bange og troede, at det var Lisbet.   Nu har de gamle sagt, at hvis en ser sådan en hare og nævner den ved navn, så skal heksen stå helt nøgen foran én. Men hvis en nævner fejl, så er det meget farligt, så kan de forhekse og forvandle én selv til et uhyre. Derfor tör ingen vove det, Lisbet kunde nu godt ligne efter det, for hun var altid venlig og sleg.