Min oldemoder vilde en dag i tåget vejr gå fra Vole til Flensted. Da gik hun vild, og så kom hun til en sten med røde bogstaver på, men hun kunde ikke læse dem. Hun gik hendes vej og fandt ikke stenen siden. Så paste min morbroder Jens Mikkelsen får på den samme mark. En dag finder han et hul ned i jorden, og da han nu rækker hans kjæp ned, så er der noget, der klingrer, ligesom det kunde være sølvpenge. Nu vilde han jo have det undersögt, men så vilde han først se efter, om fårene ikke gik til skade, og da han så, at de trængte til at blive mödt, så lod han kjæppen stå i hullet, og hans træsko ved siden af. Da han nu kom tilbage, var ingen af delene at finde. Den jord, hvorpå det skete, kaldes Korsbakken. På den samme mark lå en flad sten, der var omtrent 5 kvarter på hver måde, og der var vel et par tommer muld over den. A kunde lige skrufie over den med ploven. A så egentlig ikke på den, men det var let at se, hvor det var, for om sommeren, når den indtægt lå i græsmark, gik græsset på den ud. Endelig kom a til at tænke mig om, det var vel den gang, a hørte mere snak om skatten, og så vilde a til at have stenen undersögt, men da kunde vi ikke finde den. Den var altså sut ned. A har endda siden gravet efter den og har aldrig fundet den. Den kommer nok for dagens lys en gang, men det kan være, den er ikke født endnu, der skal finde den.