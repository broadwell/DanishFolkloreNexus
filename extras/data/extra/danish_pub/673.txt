Der var en præst ovre i Angel, han havde Cyprianus. Så kom der en dreng hen og skulde undervises hos ham, og han hed Jakob. En dag sad præsten og læste, da listede drengen sig hen og læste bag ved ham i bogen. Så spurgte præsten, om han havde lyst til at lære det, der stod. Ja, det vilde han gjerne. Så lærte han ham også, og det var netop af Cyprianus. En dag præsten var i kirke, fik han selv fat på den og gav sig til læse på egen hånd. Da kom der en ugle ind i kammeret, og kort efter en anden og så flere, og de flöj omkring i værelset. Han blev ved at læse, og da kom der en tusse hoppende ind, så nok én, og til sidst var der en hel flok. Da de var væk, og han blev ved med læsningen, kom der snoge, og det blev også til en hel mængde. Imens stod præsten på stolen, men da lagde han mærke til, at der jævnlig kom en ugle flyvende uden for. Han kunde forstå, at der måtte være noget galt på færde der hjemme, og ban skyndte sig det bedste han kunde og kom hjem i studerekammeret, netop som den hele flok snoge kom vrimlende. Drengen havde nu af forskrækkelse lagt bogen og vidste ikke, hvor han skulde gjøre af sig selv. Præsten så jo straks, hvad der var ved det, og begyndte at læse tilbage, så de da atter blev fordrevne. Præsten sagde nu, at han kunde takke sin Gud for, ban var kommen så tidlig, for hvis snogene var forsvundne, så var trolden selv kommen, og så havde der intet råd været for ham. Nu vilde han lære ham, hvordan det skulde gå til at læse dem tilbage.
     Drengen blev ved at være ved præsten og fik bogen efter ham, men æ kan ikke buske at gjøre rede for, hvordan han brugte den.
     Da Jakob han blev gammel, kunde han få Fanden til at vise sig, når han vilde have det. En dag bad sönnen, om han ikke måtte få ham at se. Da stod de en dag ude ved vejen og grov, og så siger Jakob til ham, at han skulde passe på, for i eftermiddag kom han her forbi. Så kom der da forskjellige og gik forbi, og til sidst kom der en fin herre. Da han var lige forbi, sagde den gamle: "Så du ham?" — "Ja, hvem? — "Ham, du vilde have at se." — Ja, hvor er han?" — "Så du ikke, han gik her forbi."   Så vendte han sig rask om, men da var der ingen at se.