På den mark, som Kold-Jens har ejet, ligger Pers höj, og den er der bjærgfolk i. Den er lige her sønden for. Kold-Jens troede bestemt, at de var der, og han forbød begge hans eftermænd, både Rasmus og Krogsen (Krogs-Niels), den ene efter den anden, at røre ved den höj, for så vilde det gå dem skidt, En aften havde han smidt et stykke reb ved den og lod det ligge til om morgenen. Da var det skåret i 4, 5 stykker. "Der har missen ingen mennesker været ved det, det véd a," sagde han.