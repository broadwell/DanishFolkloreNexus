En karl fra Rishjarup var en dag ovre at besøge sin kjæreste, som tjente i Brunde. De spaserede over Egelund mark og gjennem Ris skov og talte om deres fremtid og brylluppet. Men de kunde ikke blive enige om, hvordan de skulde stille deres sager an i fremtiden. Pigen siger: "Du kan nok forstå, lille Hans, at vi snart må have bryllup efter de omstændigheder, jeg befinder mig i." Han svarede: "Jeg har ingen penge og kan endnu ikke ernære en kone." Enden på deres samtale blev, at han sagde : "Jeg skal vise dig, at du skal rette dig efter mig." Med det samme tog han en kniv op af lommen og efter en kamp på liv og død blev han overherre og dræbte hende med 15 sår. Nogleforbikjør-ende fandt hende liggende ved vejen. Næste morgen hentedes han hos sin moder, der boede her i byen og blev året efter halshugget ved Nybbøl stejle. Dette skete 1802.