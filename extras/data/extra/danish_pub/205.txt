Der er 2, 3 Gaarde i Taars Sogn, de kalder Koldbroen, og der bliver en Pige væk fra en af de Gaarde. Hun var væk i en 5, 6 Aar, og ingen vidste, hvor hun var bleven af. Nu var der en gammel Mand paa Gaarden, han var hendes Fader og egentlig Aftægtsmand, for den anden Datter var bleven gift, og hendes Mand havde Gaarden. Saa var den gamle Mand ene hjemme Konfirmationssøndag, for Datteren og hendes Mand var til Kirke. Da kommer Pigen, der var henne, ind til ham saadan Kl. 11, 12 med et Fadfuld varmt Kjød og sagde: "Her er noget varmt Kjød til jer, Faer." — "Hvor er du nu, min Pige?" — "A boer her vesten for i Højen," siger hun. — "Hvad gjør du der?" — "A er gift og har 3 Børn." — "Ja, bliv nu her," siger han, "det er nok bedst, du bliver her ved os, nu du er kommen tilbage." Nej, hun vilde da hjem til hendes Børn, og siden saa de hende aldrig siden. Den Pige hun hed Ane, og Anton Koldbroen stammer ned fra den Familie, der var i den Gaard. Det var Antons Bedstemoder, der grav i Højen et 50 Aar efter, og da blev Spaden helt blodig. Saa blev hun forskrækket og lod det være. I den samme Høj var et stort Hul midt i, og det var besat med ene smaa Huller omkring i Kanten, saa store, te en kunde jage Knytnæver derned. De Huller havde vel Bjærgfolkene at gaa op ad.