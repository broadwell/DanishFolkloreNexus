En gårdmand i Dybbol stod i et meget venligt forhold til nogle små nisser, som boede der i nærheden, og disse bragte bestandig så meget til gårde, at der var stor rigdom dér. Da manden så døde, kom en dag en lille nisse til sønnen og spurgte, om han vilde stå i det samme forhold til dem, som hans fader. Det vilde sönnen ikke svare på, uden nissen kunde sige ham, hvor hans fader var. Det kunde nissen nok, ti hans fader var hos dem. "Nej," sagde sönnen, så vil jeg ikke have noget med jer at bestille." Men nu sagde nissen : Ja, hvis han ikke vilde det, så måtte han også finde sig i, at de bar alt det bort igjen, som de havde båret til i hans faders tid. Sönnen bad da om, at det ikke måtte ske på én gang, men lidt efter lidt, Dette lovede nissen ham også for hans faders skyld. Efter den tid blev der stor fattigdom på gården, og det har der været bestandig siden.