Den onde Birte.
Er meget bekjendt omkring i landet og er ligesom foregående uok temmelig ny. Rimene tyder også derpå. Den findes i S. Gr.s samlinger og er tit bleven foresagt mig i mindre brudstykker.
1. En bondemand var hårdt belagt med en forbandet kvinde, 
hun gav ham hug og liden mad, ti fik han udi sinde.

2. At vende al sin flid og konst sin Birte at formilde, 
men dette altid var omsonst, hun lamenterte ilde.

3. Han drog til kjöbstæd, kjöbte der smukt sirts til skjört og tröje, 
han tænkte så, den bandsat mær sit hjærte skulde föje.

4. Men Birte stedse Birte blev, det sirts ej hjælpe kunde, 
hun manden ud af huset drev, elendig var den bonde.

5. En dag han uformodentlig slog tåen af en gryde,
hun sprang fra rokken vredelig og mon ham kjæppen byde.

6. Han var ej sen, greb kjæppen fat, og hende leksien lærte, 
så hun ej sov den hele nat for pine, ve og smærte.

7. Mon se, så hastig og så snart, som det lod af at svie, hun efter gammel skik og art umulig kunde tie.

8. Da sagde bonden: "Gid du var i Helvede hos Fanden, 
brug der din mund, din slemme mær, og skån mig for din
banden".

9. Straks Fanden nu for dören står, han sagde: 
"Kjære bonde, var det din alvor, som du svor, du mig vild' Birte unde?"

10.   "Ja", sagde han, "tag Birte hen, forsikring vil jeg have, 
at hun ej komme skal igjen, at pine mig og plage".

11    Kontrakt blev skreven, Fanden tog den edderblanded' kvinde, 
til Helvede med hende drog, slap hende løs derinde.

12. Hun straks opvakte klammeri, de djævle til stor plage, 
der aldrig gik en dag forbi, der blev jo hørt en klage.

13. Ja, der kom bud fra Belsebub til ham, som hend' indbragte, 
han skulde føre Birte ud, hvordan han det end magte.

14. Til bonden lader Fanden stå og spörger, om han vil tage 
Birte igjen, da skuld' han få af guld og rige gaver.

15. Han sendte da to snedig' mænd, som bonden kund' indtage; 
da han kontrakten tog igjen, blev Fanden fri for plage.

16. Nu rygtedes i alle land, hun djævle kan uddrive,
det hændte sig, en mægtig mand lod brev til hannem skrive:

17. Min bedste karl er besat, du endelig må komme,
og tjene dig en mægtig skat og røde guld i lommen.

18.   Han træder ind, men Birte står bag dören, 
Fanden spörger: "Hvem har vel efter dig haft bud, hvad har du her at gjøre?"

19. Da sagde han: "Mit ærend' er at sælge to par stude, 
men ellers så står Birte her og venter på dig ude".

20. Ved disse ord får Fanden skræk: "Hvem har ladt hende
stævne?"
Så spörger han, og ta'r straks væk, da han hør' hende nævne.

21. Så drog den bonde og Birte hjem med guld og rige gaver, 
men Birtes vilje måtte frem, bonden til tusend' plager.

22. Spörg du til sidst, hvor Birte kom, som kunde alle skræmme, 
i skjærsild fik hun intet rum, Helved' kan hend' ej gjemme.

23. Nu er hun i den mørke vrå, man Helveds forstu' kalder, 
der skal hun som en porthund stå, det hende ej gefalder.