Min gammelmoder boede i Jerslev. En aften, inden det var blevet mørkt, skulde hun et ærende sønden for Jerslev by, og der er sådant et morads. Hun ser da sådan en grimme stor hest og tror nu, det er deres nabos, for de havde sådan en. Men da hun nu vil kyvse efter den for at få den til at gå af vejen, og klapper i hænderne ad den, bliver den til en grumme stor hjord får. Hun tykte nu, jorden gik under hende som en slynge, og tog til rend hjem alt hvad hun kunde.