En mand i Hesselager tæt ved Nyborg havde en mose, hvori der var ellefolk. En dag bagede hans kone og lagde brødene uden for huset i et dejtrug; men ellefolkene fik lyst til dem og tog dem alle sammen. En lille pige, som så dette, fortalte det til konen, og hun fortalte det igjen til manden, da han kom hjem. Så blev han meget vred og gav sig til at grave i mosen efter dem. Han fandt dem imidlertid ikke, og ellefolkene blev fortrydelige og plagede ham på alle måder, så de til sidst plagede livet af ham. Efter hans død mærkede man dem ikke.