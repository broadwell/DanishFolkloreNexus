Deres kalve i Aggersbøl døde. De fik tre røde prikker over næsen, og så døde de. Vor nabo har tjent der i den tid og har set det. Så fik de bud efter den kloge mand i Smidstrup. Han kom der om aftenen og blev der natten over. Om morgenen kom han springende ind til folkene, før det blev lyst, og inden de var oppe, i hans bare undertøj og siger: "I har fremmede." Ja, det vidste de ikke noget om. Da skulde de undersøge huset. Så gjorde de det og fandt en gammel kone, der var kommen ind til deres af-tægtskone ad en bagdør, det var hendes bedste veninde. Nu vilde han se hende, inden hun så ham, og så skulde hun ikke komme der tiere ad den vej. Hun måtte ud af porten, og da hun kom ud, så hun nöje efter vinduerne, men han stod omme bag en pille, indtil han fik hende at se. Hun blev ved at kige efter vinduerne, men det første han havde set hende, står han frit ud for hende og siger, at nu måtte hun godt se ham. Siden kunde hun aldrig komme til gården uden ad kirkevejen og så ad porten og den store dör. Hun prøvede mange andre steder, men kunde ikke. Ingen hk at vide, hvad kunster den kloge mand gjorde, men siden døde der ikke noget i gården.