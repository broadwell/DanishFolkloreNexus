En mand gik igjennem en skov, og uden at han vidste hvorfra, kom en dejlig jomfru hen til ham. Hun var så nydelig, at han aldrig havde set hendes mage. Det var omtrent midt på dagen, og da manden havde hørt tale om ellefolk, så tvivlede han ikke om, at det måtte være en elle-frue. Hun talte godt for ham og sögte at lokke ham ind i skoven, men manden var hende for klog, og til sidst sagde han: "Vend dig om og lad mig se, om du er bag som for." Da hun hørte det, gik hun sin vej, og han så nu, at hun var hul som et dejtrug.