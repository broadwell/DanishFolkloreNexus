En aftenstund var en del unge karle forsamlede i Lyn-delse kro på Fyen. De morede sig med at spille kort. Allerbedst de sad, kom én ind og gav sig til at spille med dem. Efter at de havde spillet en stund, opstod der strid imellem dem. I sin iver tabte kortgiveren nogle kort på gulvet. Han vilde da böje sig ned og samle dem op, men så nu, at den fremmede havde et låddent ben med hestehov, så han altså var selve Fanden. De lod da gå bud til Stenløse præst med anmodning om at komme og drive ham ud. Præsten kom. Med en knappenål stak han et hul på ruden, og herigjennem drev han Fanden ud af kroen.