Der var 12 rövere i Ry skov, og anføreren det var den trettende. Der gik en vej igjennem skoven, og de havde spændt snore med klokker ved, så de kunde høre, når der kom nogen. De havde gjort akkord med Fanden, og så skulde han lære dem, hvordan de skulde bære dem ad med at komme til at flyve. Deskulde have fat i en frugtsommelig kone og skjære barnet ud af hende, og var det så et drengebarn, skulde de tage hjærtet af det og spise, så kunde de flyve. Så tog de først 13 kvinder af dage, men i dem alle var der pigebörn, og det fik de da ikke noget ud af. Endelig var der en mand, som hed Store-Johan, han var noget i komplot med dem, og han solgte hans kone til dem. De bandt hende splitternøgen til et træ og skulde så til at skjære i hende. Men i det samme kom der nogle herregårdsskytter ridende, og de jog dem derfra, og så blev röverne fangede og manden med. Konen døde, og det viste sig, at hun var med to drengebörn, men nu havde de jo ingen ting ud af det. Der er en vise om det, som a har hørt, men a véd ikke, om den er trykt.