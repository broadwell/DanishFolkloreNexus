Min oldefaders kone var så syg i hendes lår og hofte og skreg sådan. De boede ved Rude kirke, og præsten sögte dertil med bæsterne om søndagen, han hed ellers Buhmann. Så sagde min oldefader til ham: "A véd aldrig, hvad a skal gjøre, fåer, mon a skulde tage hen til en klog mand, for nogle har rådet mig til det, men a véd det ikke." — "Jo, bitte Rasmus", siger præsten, "gå du kuns i Guds navn, for der er så mænd både gode og skidt folk til." Så gik han også hen til manden, a véd ikke, hvor han boede, og min oldefader var så sorgen. Den kloge mand sagde: "Du kan godt være rolig, for siden i eftermiddag kl. 2 har der været ro over hende." Så troede han, hun var død. Men da han gik tilbage og kom i dören, råbte hun ud til ham: "Du behøver ikke at gå så lettelig, Rasmus, for siden i efternoen kl. 2 har a fået ro, a er nohænde kommen mig." Så mærkede manden jo, det var rigtigt, som den kloge mand havde sagt, men hvordan det kunde forstå sig, det kunde han aldrig begribe. Konen kom sig fra den dag af.