Det er almindeligt hos de gamle i sognene, at Gjemsø i gamle dage haver været kaldet Broby, men af en hændelse skulde navnet forvendt blevet, ti der siges, at der en gang skulde en grif, som indbyggerne kalde en gam, kommet flyvendes og sat sig på et höjt bjærg hos byen, som kaldes Hellebjærget, og blev der siddendes hart ved to dage, og ingen midlertid turde gå af sit hus eller lade sit kvæg ud. Omsider haver de ladet en tyr ud på gaden og gik og bølede, og gammen blev hannem vaer og svingede til og tog ham i sin klo og flöj på bjærget igjen med hannem og fortærede hans blod og hans kjød. Derefter haver gammen flöjet sin vej. Og siden er byen kaldet Gamshöj og nu siden ved idelig brug kaldet Gjemsø.