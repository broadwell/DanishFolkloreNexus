Der var en skovfoged i Nielstrup, han havde opsyn med Hvalløs vie. En middag, han sad dernede i skoven, da kom der den fineste pige med en pandekage og satte på hans knæ, og så så han til pandekagen, og han så til pigen og vidste aldrig, hvad han skulde gjøre ved den. Endelig tager han hans kniv op af lommen og skjærer et kors i pandekagen, og med det samme han havde gjort det, så forsvandt både pige og pandekage. Hun var lige så hul på hendes ryg som et driftetrug. Sådan fortalte manden, og han sagde også, at han flere gange havde set nogle af deher ellepiger dandse der nede i vierne.