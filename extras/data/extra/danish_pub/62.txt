Min fader har fortalt, at der en gang var to kjæl-linger, der trak af deres klæder og krøb gjennem en hestehud, de havde hængt op på en pind. De var frugtsommelige, og de var nøgne, og så blev deres fostre til varulve. Men de var jo mennesker det meste af tiden. Når de var ulve, så det første, de ramte på, det splittede de æd, ihvad det så var. En karl her hjemme kjørte i heden at skulle hente lyng med en pige, og de var kjærester. Da de kommer til en dal eller et lavt sted der ude i heden, sætter karlen sig af og siger til pigen: "Dersom der kommer en ulv til dig, så må du endelig ikke jage forken i den." — "Hvad skal a så gjøre ved den?" Ja, hun kunde hægte hendes forklæde af og slå den i det. Straks han var hengået, kommer der også en ulv til hende, og den vilde have sprunget på hende. Men hun greb forklædet og slog efter den. Den snappede det og splittede i ene små stumper, og så rendte den sin vej. Lidt efter kom karlen igjen. "Der har været en ulv her og villet splitte mig æd, og du biede så længe." Han lo noget æd det. Hendes forklæde var blåt med nogle hvide striber i. Den gang karlen nu gav sig til at le, kunde hun se trådene imellem hans tænd. "Det var jo dig," siger hun, "for a kan se trævlerne imellem dine tænd." Så blev han aldrig til varulv mere, for nu var han røbet.