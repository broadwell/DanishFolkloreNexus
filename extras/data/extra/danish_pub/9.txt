1. "God Morgen, god Morgen, min sødeste Pige, 
hvorledes har du soveti denne Nat?"
— "Jeg sovet har saa sødelig,
:|: din' Arme var saa blødelig". :

2. "Men sig mig nu, min sødeste Pige,
om fyrretyve Uger hvordan gaar det saa?"
— "Om fyrretyve Ugers Tid, 
saa føder jeg en Søn saa blid".

3. "Og hvad vil du da din Moder svare, 
naar som hun den lille Søn faar at se?"
— "Min Moder vil jeg svare saa, 
jeg véd ej, hvor den kommer fraa".

4. "Men dersom hun ikke vil lade sig nøje, 
min søde lille Pige, med saadanne Ord? 
saa siger du saa sindelig,
den Fyr han sovet har hos mig.

5. Et tusend Rigsdaler dem vil jeg dig forære, 
hvormed du for det første behjælpe dig kan. 
Om nogen saa adspørger dig, 
saa sig, du sovet har hos mig, 
hos Kongens Søn af Engeland".

6. De fyrretyve Uger de vare til Ende, 
den samme lille Pige hun fødte en Søn, 
hun skrev et Brev hen til sin Ven, 
:|: men hun fik ingen Svar igjen. :|: