Et sted her ovre i Handest havde de været nede i Vindblæs ved den kloge kone for at søge råd i sygdomstilfælde. Da de kom hjem, havde de kastet recepten hen. Da pigen sad ude om aftenen og malkede, kom der et stykke papir flyvende i spanden, og det var recepten. Hun havde ikke været med der nede, så det var sært nok, at den kom til hende.
      En gang kom der to doktorer og herredsfogden til konen i Vindblæs for at fængsle hende. Men hun bad dem blot drage hjem og løske lusene af dem. Da de nu kom hjem, var de så lusede, at de måtte til hende igjen for at blive fri for dem.