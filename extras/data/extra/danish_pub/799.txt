Der strandede et skib ved Vesterhavet. Det kom sejlende så stille, og folk mærkede jo nok, at det ikke sådan var rigtig fat med det. Så flyver Vesterboerne jo ned til det og skulde fange noget, som også de gjorde, for der var en stor ladning på skibet, men alle folkene var uddøde. De begyndte nu at gribe og tage, hvad der var, men der forgreb de dem på den herlighed, de kunde jo nok have tænkt, der var noget ved det, siden mandskabet var helt uddød, og det varede ikke svar længe, inden de allesammen blev syge, og den sygdom drev ind over det hele land. Se, sådan kom den sorte pest.