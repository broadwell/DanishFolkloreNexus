Der var en kræmmer eller Hamborger-Jøde, der gik på egnen, og han blev slagen ihjel. Det var her i Obbestrup, Gunderup sogn, det passeret, og kræmmeren han vilde til Növling. Der får han en karl til at følge med sig og vise ham vej, og så slog karlen ham ihjel og berövede ham, hvad han havde. Inden han fik ham af med livet, så kom der syv grågjæs flyvende. Så siger Jøden: "De skal være mit vidne til, at du slår mig ihjel." Karlen römte så hans vej og var bort i 20 år, kom derefter til den samme gård, hvor han havde tjent, men de kjendte ham ikke. Da var han jo bleven en svær rig hestepranger, og det var om hösten, han kom der. De forlangede ham til at høste med dem, og det gjorde han også. Så höstede de på det sted, hvor han havde begravet Jøden. Da kommer deher 7 grågjæs öster fra og trækker til vest, og så siger konen: "Gudbevares, grågjæssene kommer så tidlig, a er bange for, de skal æde havren." Men der var en gasse iblandt, og han siger til prangeren: "Der, som du går, der har du slået St.-Peder ihjel." Så bekjendte prangeren med det samme, og han blev rettet på den plads, som han havde begravet den anden, og han blev også kast i jorden på samme plads. På det sted groede ingen ting, det kunde være det samme, hvad de såede, der vilde ingen ting gro. Det er en øde plads kanske den dag i dag er.