I en gård i Dronninglund tjente en karl, og han var der en tre år. Hver gang han var ude og kom hjem om aftenen, så han et lys stå på deres havedige. Så en vinter havde de fået tidlig optorsken og havde ikke videre noget at bestille. Sönnen i gården sagde da til karlen: "Kan du gå hen og gjøre havediget op." Han tog så en spade og gik hen og begyndte at grave törv neden for diget. 1 det han nu grov en törv og lagde op, så væltede der nogle store skillinger ud af törven. Han så nöjere efter og fandt nogle og tredive. Så gik han ind og fortalte enken det. "Nå", siger hun, "nu er det opdaget. Min mand tabte en gang en læderpung med 60 daler i, og han kunde aldrig finde den. Han ledte i foderloen og i møngen og i udhusene, for han troede jo, han havde tabt den der ét steder." Men siden så karlen aldrig lyset. Sært nok var det for resten, at de aldrig fandt flere af pengene. Hvordan de var kommen til at ligge ved havediget, véd man jo ikke, men manden har vel sagt været der i et naturligt ærende.