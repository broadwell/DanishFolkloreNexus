De havde en Præst i Rold, der hed Karmark. Han havde skikkelig megen Lyst til at gaa til Skjellingbro og drikke sig fuld. Det var en Gang hand faldt om paa Vejen om Natten og blev liggende. Da kom Posten ridende og kunde ikke komme forbi ham. Han raabte til Skikkelsen: "Er du et Menneske, skal du tale, men er du en Djævel, skal du vige." Præsten svarte ikke, for han sov. Saa spændte Posten hans Bøsse og vilde have skudt ham, men Bøssen klikkede 3 Gange, og saa vaagnede Præsten. Nu troede Posten, at Vorherre særlig vilde have hans Liv bevaret.
     Den samme Præst sagde: "Naar Herren kalder, og han siger: Per! saa lurer jeg og tænker: Maaske der kunde være en anden af samme Navn. Men naar han siger: Peder Thommesen Karmark! saa maa jeg af Sted."