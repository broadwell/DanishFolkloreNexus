I en gård i Kolby boede en nisse, han gik og hjalp til med at passe løwueret (kreaturerne), men en aften, da han gik og fodrede hestene, slog den ene hest ham. Siden den tid blev den hest jo længere jo magrere, folkene i gården kunde ikke forstå, hvordan det kunde være, da den blev fodret godt. Endelig kom man i tanker om, at nis måske havde en finger med i spillet, og en aften, da karlen havde fodret af, fjælede han sig ude i stalden. Lidt efter kom nis og ryddede alt foderet fra den magre hest og bar det om til den anden til straf, fordi den havde slået ham.