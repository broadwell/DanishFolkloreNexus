Kristen Sø i Voldby prøvede engang styrke med Englands stærkeste mand. Greven på Frisenborg var i Kjöbenhavn og var da også oppe hos kongen. Her traf han en engelsk general, med hvem han kom i samtale. Generalen fortalte da blandt andet, at i England havde man så stærk en mand, at ingen kunde overvinde ham, de kaldte ham derfor "Kjæmpebryderen". Da siger greven, at i hans grevskab var en mand, ham troede han ikke, Kjæmpebryderen kunde slå, men det, mente generalen, var en let sag. Enden blev da, at greven sendte bud til Frisen¬borg, og generalen til England, de to stærke mænd skulde da mødes i Kjöbenhavn og prøve kræfter. Dagen kom, og de fik fat i hinanden. Först sank Kristen Sø i knæerne, men så siger han: "Hov, hov! De skal huske på, jeg er en gammel mand, lad os få rigtig ved hinanden!" men denne gang strakte Kristen Sø Engelskmanden hen ad gulvet, og så sagde han: "Lad os prøve det en gang endnu." Engelsk¬manden måtte endnu en gang til jorden. For dette stykke arbejde fik Kristen Sø 200 daler af greven.