Der var noget spøgeri, der så ud som en gammel kjælling. Hun kom kjørende i en halvvogn med en hest for og havde en bitte rød vreden pisk i hånden. De kaldte det »hende i halvvognen«. Hun kom nord fra og kjørte ned ad Ledkrogen og så op omkring ved Per Ingvarsens og så hen ad vejen til Skovhulen. Så var det en aften, te Per Ingvarsens pige og karl de stod og pråtede med hinanden, og så siger pigen til ham, dede nu skulde han ligge ved hende i halvvognen i nat. Men för de vidste af det, kom der noget og tog deres hund og hug ham ind imod stuedören. Så blev Per Ingvarsen fornærmet og gav dem en hel hoben utak, og så skyndte han sig at slå kors over dörene og  jog en kniv ind i bjælken.