Et sted plagedes de også af en gjenganger, og de samlede flere præster, der skulde læse ham ned i jorden, men han lod stadig præsterne høre nogle forsætlige synder, de havde begået. Så fik de også en gammel student fat, og ham lod gjengangeren høre om tyveriet. Han svarede: "Bageren vilde ikke betro mig noget, og jeg gjorde det for at opholde livet, ti jeg var så sulten . . ." Så manede han ham ned. Nogle år efter kom han op af jorden igjen i skikkelse af en natravn og flöj ud af vinduet, og siden har de ikke mærket noget til ham.