Syd for landevejen mellem Ringe og Nyborg i Jens Andersens mark overfor "Bæksmedens" hus findes en lille mose, som kaldes Klokkemose eller Klokkelong. Om oprindelsen til dette navn fortælles følgende: Medens klokketårnet endnu stod over den vestlige kirkehvælving, skete det en dag, da der ringedes over et lig, at klokkerebet blev revet ud af hænderne på den mand, der ringede, og klokken flöj ud af lydhullet og sank ned i nævnte mose, hvor den siges at ringe de höjtidsaftener. I den tid man arbejdede på at flytte tårnet, hørtes ofte en lyd fra mosen, som om der klemtedes med klokken i det fjærne.