1. Rosenlille og hendes kjær Moder
de spilled' paa Guldtærnen den gode.
— Haahaa haa haahaa' —
De spilled paa Guldtærnen den gode.

2. "Og hør du, Rosenlille, kjær Datteren min, 
der falder jo Blej udi Kinderne din'."

3. "Der maa vel falde Blej udi Kinderne min', 
jeg haver saa meget at skjære og sy".

4. "Haver du saa meget at skjære og sy, 
da ere der vel andre i denne vor By, 
som baade kan skjære og sy".

5. "Og hør du, Rosenlille, kjær Datteren min,
der springer jo Mælk udaf Brysterne din'."

6. "Det er ikke Mælk, det synes kun saa,
det er den brune Mjød. jeg drak udi Gaar".

7. Mjøden er brun, og Mælken den er hvid, 
disse to Ting de ere hverandre ulig".

8. "Nu gjør det ej Gode længe at dølge for jer ved det, 
liden Ole har lokkede mig".

9. "Og haver nu liden Ole lokkede dig, 
saa har du ej længer kjær Moder i mig.

10. Og ham vil jeg lade saa højt ophæng'
og dig nu saa langt udi fremmed Land send'

11. Om Aftenen sildig, der Duggen den faldt paa
slav Rosenlille sig over Kaaben blaa.

12. Hun bankede paa Døren alt med sin Stok: 
"Stat op, liden Ole, du lukker mig op!-'

13. "Slet ingen saa haver jeg Stævningen sat, 
slet ingen lukker jeg i mit Kammer om Nat"

14. "Stat op, liden Ole, du lukker mig ind, 
jeg er Rosenlille, Allerkjæresten din!"

15. "Og er du Rosenlille, Allerkjæresten min,
da om jeg skuld' krybe, da skuld' du komm' ind."

16. Og der at hun kom i Stuen vel ind, 
[hun talte nu med Allerkjæresten sin.]

17. "Min Moder er bleven os begge to vred, 
hun gider os hverken hørt eller sét.

18. Og dig vil hun lade saa højt ophæng'
og mig saa langt udi fremmed Land send'."

19. "Slet ikke saa vil jeg hænge for dig,
ej heller skal du komm' af Landet for mig.

20. Saa samler du alt dit Guld og Sølv i Skrin, 
imedens jeg sadler Graagangeren min".

21. Først sadler han den gule og siden den graa, 
den gjævest' den sætter han Rosenlille opaa.

22. Og der at de kom i Skoven vel hen, 
jo længere de red, jo højere hun græd.

23. "Hvad enten saa er din Saddel for trang, 
eller Vejen den gjores for dig noget lang?"

24. "Nej, ikke saa er min Saddel for trang, 
ej heller gjøres Vejen for mig noget lang".

25. "Hvad enten saa skal jeg hente dig Præst, 
heller Fruer og Møer de tjener dig bedst?"

26. "Slet ikke saa skal du hente mig Præst, 
men Fruer og Mø' de tjener mig bedst".

27. "Nu ere vi saa langt udi Rosenvold hen, 
nu kan jeg ikke hente dig Fruer i Løn.

28. Men jeg vil binde Silke for Øjnene min, 
og saa vil jeg gange i Fruernes Sted".

29. "Før Karlen' skal vide af Kvindernes Nød, 
nej, før skuld' hun ligge i Rosenvold død".

30. Liden Ole han var hende snild og tro,
han hented' hende Vand i hender sølvspændet Sko.

31. Og der at han kom til Brønden efter Vand, 
da hørte han, den Nattergal over ham sang.

32. "Rosenlille hun ligger i Rosenvold død 
med to smaa Drenger udi hender Skjød."

33. Og der at han kom i Rosenvold hen,
da saa han, det var sandt, at den Nattergal sang.

34. Rosenlille hun ligger i Rosenvold død 
med to smaa Drenger udi hendes Skjød.

35. Saa grov han en Grav saa dyb og saa bred, 
der lagde han disse tre døde Lig ned.

36. Saa drog han sit Sværd imod en Sten, 
saa det gjorde i hans Hjærte stor Men.
— Haahaa haa haahaa! — 
Saa det gjorde i hans Hjærte stor Men.
