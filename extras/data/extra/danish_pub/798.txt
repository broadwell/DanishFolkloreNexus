Min moder fulgtes en aften med hendes sön Kristen. Da de kom forbi stenkisten, så de på vejen en stor karet komme imod dem. Så siger min moder: "Mon det er Bröndum præst, der kommer kjørende? hvi mon han færdes her?" Da de kom til hinanden, kunde hun nok se, det var ikke rele, for det var et par store sorte heste, der var for kareten, men de var ikke tykkere end et par fjæl, der kunde være slået sammen, og kusken sad og hængte på bukken, som han sad og sov. Kristen sagde også, han så én der inde i kareten, men ham så min moder ikke. De så nu ikke mere til det og gik deres gang hjem til bakken, hvor de havde gravet dem ind.