På en gård gik en afdød frue slemt igjen, dog var der kun en pige, der kunde se hende, men hun så hende også tit. Gjengangersken gik al tid i en stue, hvor der var et skab med sølvtöj i, og det stod hun og ramlede i. En gang pigerne bagte, så den pige igjen fruen og råbte til en anden pige, som med en potte i hånden stod i vejen for fruen, at hun skulde stræbe at gå af vejen, men det var pigen imidlertid ikke rede til, og fruen stödte til hende, så potten faldt fra hende, og hun blev meget syg.   Men hun så ingen ting.