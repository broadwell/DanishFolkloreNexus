Der var en kone, som var vel knap ved hendes folk. Hun boede tæt ved en kirke og havde kirkenøglen inde ved sig. Så havde hun den skik at gå ind i kirken hver løverdag aften og bede hendes bønner for hele ugen. Nu havde hun faet en ny karl ad november, og han spekulerede på, hvordan han kunde fa hende lært til at give dem nok så god en fode. Han havde jo mærket hende det af med denher gåen til kirke, og sa tænkte han: "Der skal hun lige godt narres." En løverdag aften er han så betids, at han kommer derind för hun og sætter sig omme bag alteret. Kjællingen hun kommer jo og falder ned på knæfaldet og slår hendes hænder ud og siger: "Ak, hvor man lever godt." Han svarede höjt: "Ja, Fanden føder din krop." Nu blev hun jo lidt hed om ørerne, for hun troede jo, det var én fra den anden verden. »Hvorfor dette, kjære herre?« Han svarer: "Fordi du giver dine folk så lidt at fortære." Hun siger så helt elendig: "Ak, jeg vil mig forbedre," og han tilföjer: "Ja, så vil jeg dig også nådig være." — "Se, alt dette holder jeg så for min Gud." — "Ja, hellers skal den Bitte rive begge din' öjn' ud." Så hun ud af kirken, alt hvad remmer og töj kan holde, nu havde hun fået nok af den kirkegang. Siden den tid sögte hun kirken sammen med andre folk, og hendes folk fik kost som andre steder.