Kjæltringerne loserede altid i min moders fødegård, hvor der var som smutkro, og der kjöbte de dem altid en pægl. De var en gang ved at koge æblesuppe, og det gik jo for sig ude i laden, hvor de gjorde ild på ved halmen, uden at de brød sig om, at det var så farligt. Men det brændte alligevel aldrig for den slags folk. Den ene lavede suppen, og den anden havde imidlertid været henne at kjøbe sig en pægl. Sa siger den første: "Aa, lad mig smage af din pægl, sa må du fa nogle æblesuppe ved mig". Det fik han da også lov til, men så drak han al pæglen, og den anden råbte i vilden sky over dette her. Så siger han: "Hviss! ti stille, du må få al min æblesuppe". Så røg de i totterne på hinanden og gjennemtampede hinanden da så meget blodig.   Min moder så det slagsmål.