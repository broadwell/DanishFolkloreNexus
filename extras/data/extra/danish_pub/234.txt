Min bedstemoder havde været henne at se til en slægtning i Halling og havde en bitte dreng med sig, og så gik de hjem til Nielstrup, hvor hun boede. Da de kom så ud over Halling hede, så siger drengen: "Se, moder, hvad er det for to mænd, der går?" Så skulde hun til at se sig for, og da var det for hende at tykke som to mænd, der gik med en lænke eller kjæde imellem dem. De kom lige om forved dem, og begge kunde de høre kjæden rasle og hørte, at mændene småmumlede, men det var ingen rigtig snak. Hun blev ved at se efter dem, men så forsvandt de lige med ét.