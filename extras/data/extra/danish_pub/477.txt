En gang, da gamle Jens Daniel gik fra arbejde over Tindinge banke, på Tjörnelunde mark, kom der en lille hund til ham og så så ynkelig ud og så nådig op til ham. J. D. tog den op i sit ene frakkeskjød og vilde tage den med sig hjem, for den så ud til både at fryse og sulte. Men ligesom han allerbedst gik og så til hunden, syntes han, den blev jo længere jo större, og öjnene blev så røde, som det var gløder. Da blev J. D. bange og smed hunden, men i det samme fik han sådan én på hovedet, at han tabte sin hue og fandt den aldrig siden. Hunden var også borte med det samme.