Da a var ude at gjære min sidste Mønstring, da kom Mikkel Ræv til mig og spurgte mig, om a vilde ikke bære ham lidt i min Tværsæk, for Skytterne de vilde skyde ham, saa vilde han give mig tre Løfter, og det var, te a kunde skabe mig i en Myre, i en Løve og i en And. Da vi kommer lidt hen, saa kommer ogsaa Hundene rendende efter mig, og bag efter kommer Skytten jo ogsaa. De sagde, a maatte have noget Ferskeri i min Pose, men a sagde, a havde ikke andet end de Pjalter, a kunde ikke sælge og faa noget for, a havde vel Lov til at have i min Pose, hvad a vilde, og de skulde værsgog og snevve deres Hunde. Se, saa snevvede de dem og, og da a saa var kommen lidt længere hen, saa sagde Mikkel til mig, nu maatte a godt lade ham gaa, for nu var der ingen Fare. Da han saa var kommen af min Pose og rendt hans Vej, vilde a prøve, om der var ogsaa noget ved de Løfter, han havde givet mig. A skabte mig først i en Myre, og det gik nu godt nok. Men det saa lidt hen ad Vejen saadan at rende som Myre, og saa skabt a mig i en And og fløj saa langt saa langt hen, til a kom i et andet Kongerige. Der faldt a ned lige for Prinsessens Vønderer, og hun fik mig at se og havde aldrig set saa pæn en Fugl. Hun lukte Vønderet op og lagde Tvebakker i Karmen, og a var jo sulten og gav mig til at æde af dem. Hun lagde Tvebakker paa Bordet, og a fløj ind. Saa smækkede hun Vønderet i, og nu blev a inde ved hende. Den første Dag blev a ved at være Fugl, men saa den anden Aften vilde a prøve at ligge ved hende og skabte mig da i en Karl igien. Hun raabte: ”Fader, Fader, der er Mandfolk hos mig!” og han kom jo løbende derind, men a skabte mig jo strags i en Myre og satte mig inde under Sengen. Nu kunde de ikke finde mig, og saa sagde Kongen, hun havde drømt det. Saadan bar a mig ogsaa ad den Tredje Aften. Hun kaldte paa hendes Fader og han kom, men a var jo i en Myre og sa under Sengen. Saa sagde Kongen, at hvis hun saadan narrede ham tiere, saa skulde hun have Straf, for han vilde ikke tiere saadan kaldes op. Den Gang a saa havde gjort mig til Karl igien, og hun mærkede, a var der, saa snakkede hun til mig, og vi blev da godt kjendt med hinanden. Det stod saa hen et stort Stykke Tid. En Dag Kongen kom derind, saa sagde hun; ”A vil have den Fugl.” – ”Den har du jo,” siger han. ”Jammen, a vil have den til Mand.” – ”Det var da en sær Mand,” siger Kongen. Ja-a, han kunde ogsaa skabe sig til Karl. ”Det var noget,” siger Kongen, og i det samme gjør a mig til Karl, og staar og snakker med dem. ”Ja, naar du kan saa meget,” siger han, ”saa kan du skaffe den Prinsesse hhem, som Bjærgmanden har taget for nogle Aar siden, og naar du kommer med hende, saa skal du faa min Datter.” Ja, det vidste a ikke, om a turde tage mig paa. Jo, det skulde a, nu var Kongen bleven opsat paa fet, og saa maa a ud at vande igjen med min Tværsæk paa min Nakke. Endelig kom a til en Kro, hvor de sad og snakkede om den Bjærgmand, og der fik a at vide, hvor Bjærget var. A kom derhen, skabte mig i en Myre, og krøb derned. Lige i Tiden var Prinsessen enlig hjemm, Bjærgmanden var et sted henne, hvor det var. ”Jøs Kors hvordan er du kommen her ind?” siger hun. – Ja, a var da kommen her. ”Aa, du er ulykkelig,” siger hun, ”du komme aldrig levende herfra,” og saa viste hun mig ind i det første Værelse, der stod et Skab med saa mange Menneskehoveder i. Dernæst kom a ind i det andet Værelse, der stod et Skab med saa mange Klæder i, og endelig kom a ind i det tredje hvor der laa saa mange døde Kroppe. Saa siger a til hende: ”Naar han nu kommer hjem, og du komer i Seng i Aften, saa skal du spørge ham hvor hans Hjærte er, for han maa da ikke have det med sig, siden han kan undlive saa mange.” Ja, det skulde hun nok. Saa vil han vel nok sige: ”Der er Kristenblod herinde, men du skal svare ham han ved nok, du er en Kristen.” – ”Ja, du maa afsted nu,” siger Prinsessen til mig og er saa angst. ”Nek, a sætter mig under Sengen i en Myre, for a vil høre hvad han svarer dig.” Naa, saa kom Bjærgmanden, og de fik deres Aftensmad, og kom saa i Seng. Saa spørger hun ham, hvor hans Hjærte var. Du maa jo ikke have det ved dig, siden du kan undlive saa mange.” – ”Fyfy, der er Kristenblod her inde,” siger han. ”Aa, du ved nok, a er en Kristen,” siger hun. Men det vilde han ikke give sig tilfreds med, og han op, og de ledte i alle Værelserne. Men de fandt jo ingen Ting, og han maa til at i Seng igien. Hun spørger atter om, hvor hans Hjæret var. ”Mit Hjærte, det kan ingen faa, det er inden i et Æg, og det Æg er i en And, og den And er i en Ræv, og den er inden i en Drage, og den Drage er ved en Herregaard. Hvis de ikke skaffer dem syv fede Svin hver Ugedag, saa lægger den Lande og Rige øde.” Den Gang a havde nu hørt det, saa krøb a op paa Bjærget igien, og a rejste af hen til den Herregaard. A kommer til Herremanden og spørger ham, om han trængte ingen Karle for. Jo, han trængte for en Svinhyrde, for der var en Drage, der lagde saa mange Hjorder øde for ham. Det gjorde han, naar Svinene var ikke fede nok, som han skulde have. ”Men den Bestilling vil du vel ikke gjærne have.” – ”Jo, det er mig det samme,” siger a, ”a kan nok lægge ham øde.” Naa ja, saa kom a i Pladsen. Den første Dag, a skulde ud med Svinene, det var en Mandag, og a fik syv fede Svin at drive med. Saa kommer a til Dragen. ”God dag, Drage,” siger a. ”Tak,” siger han. ”Skal du have dine fede Svin?” – ”Ja, de har a faaet hver Ugedag.” – ”Det vil vi slaas om,” siger a, og saa skaber a mig i en Løve og slaas med ham. Endelig siger han: Gud a havde haft et af de fede Svin, saa skulde a have revet dig saa smaa, de kunde ikke have samlet dig op i otte Dage.” A bad til, a havde haft en Bid Brød og en Dram, saa skulde a have reven ham saa smaa, som han var møllemaald. Saa gav han tabt, og a vandt Svinene og kom hjem til Herremanden med dem. Han var sørgen og ræd for Dragen, te den vild lægge Lande og Riger øde for ham, som den havde truet med, men a var jo frisk Karl og viste ham Svinene. ”Han har godt af at sulte noget,” siger a. Den næste Mandag skulde Forvalteren med for at se, hvordan det gik til. Da havde a fjorten fede Svin med, for Herremanden var bange for at beholde dem. Saa kom den g var ikke saa meget god. ”God dag Drage,” siger a. ”Tak,” siger den. ”Skal du have dine fede Svin?” – ”Ja, den kan a nok trænge til.”  -- ”Ja, det vil vi slaas om,” og a gjør mig til en Løve og slaas paa Liv og Død med ham. Der falder nu den sammen snak imellem os, og det stod Forvalteren jo og høre paa. Endelig blev Dragen kjed af at slaas med mig, og saa drog a hjem med mine svin. Men Herremanden kunde endnu ikke rigtig falde i Ro og han vilde have, a skulde drage af med 21 Svin den næste Mandag. Forvalteren skulde med, og han skulde have en Bid Brød og en Dram med at fly mig, naa a forlangte det. Vi kom saa til at slaas for tredje Gang, og da vi havde slaas paa Liv og Død en Tid, saa siger Dragen: ”Gid a havde haft et af de fede Svin, saa skulde a have reven dig saa smaa, de kunde ikke have samlet dig op i otte Dage.” Men a sagde; ”Havde a nu en Bid Brød og en Dram, saa skulde a rive dig saa smaa, som du var møllemaald.” Strags springer Forvalteren til og jager det i mig, og saa tog a fat igjen og fik Magt med Dragen, saa nu havde a vundet de 21 fede Svin. A rev Dragen ihjel, og saa kom der en Ræv ud. Den rev a ogsaa ihjel, og saa fløj der en And ud af den og satte sig paa en Sten i Havet. A gjør mig i en And og flyver ud efer den. A river den ihjel, og saa falder der et Æg ud, og det falder til Havsens Bund. A ned efter det, og saa fik a Ægget i min Tværsæk og rejser af tilbage til Herremanden. Han vilde have givet mig saa meget, for det a havde frelst ham fra Dragen, men det brød a mig ikke om, a satte efter at komme tilbage til Bjærget. Da a kom der, laa han ovenpaa og var saa syg. ”Aa Herre G...,” siger han, ”er det dig, der har mit Hjærte?” – ”Ja, det er.” – ”Aa, maa a da ikke faa det?” – ”Jo, naar du vil fly den Prinsesse i Land, du har her nede ved dig, og det lige saa fro og lige saa sund, som da du tog hende.” Jo, det skulde han nok. Saa gik han ned og hent hende og hun kom i Land. Nu fulgte hun med mig hjem til hendes Faders Land, og der blev saadan Glæde, da a kom med hende, saa det var farligt. A skulde nu have Prinsessen og det halve Kongerige strags, og det andet halve, naar Kongen døde. Men Gud bedre det, dem, der har meget, de vil have mere. Den ottende Dag efter Brylluppt stod a og saa ud over Slottet, og der saa a en Flok Vilgjæs. A skabte mig saa i en And og fløj op og vilde have dem, men saa kom a imellem Tømmen af dem, og de fløj med mig til tredje Bærmose, og saa faldt a ned. Derfor kom a hertil og kunde fortælle jer den Løgn.