En stakkels dreng blev sendt ud på marken at lede om nogle bortløbne kreaturer i slud og ondt vejr. Som han nu gik der gjennemvåd og forsulten, kom han til en höj. Da kom en bjærgkone op og gav ham en skefuld grød. Det smagte ham så udmærket godt, at han forlangte én til, og han fik også den, men den tredje måtte han ikke få, sagde bjærgkonen, for så blev han for stærk. Han var nu bleven så ualmindelig stærk, og det var den stærkeste mand i Kåstrup.