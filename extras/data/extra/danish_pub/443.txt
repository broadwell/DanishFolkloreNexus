Varulven rev får og kalve ihjel og pinte køer, så blodet kunde løbe ud af yveret på dem. Der blev en gang et lam henne hver dag for byens hyrde et sted, og folkene mente, at det var en ulv eller ræv, der gjorde det. Men konen troede ikke manden ret og hængte sit gamle røde ryes skjört over et lam. Hun passede nu selv på, at de alle kom vel ind, men et blev dog borte, og da manden kom ind til nadveren, så hun grangivelig trævlerne af hendes røde skjört sidde fast imellem hans tænder. Man har endnu det ordsprog om en person, hvis öjenbryn er sammenvoksede over næsen: "Af ham kunde der blive en varulv."