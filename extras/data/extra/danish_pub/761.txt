For en halvtredsindstyve år siden gik en karl, som havde været dragon, tit ud om aftenen at lede om heste, og han havde et reb i lommen med en pind i, som han brugte til mundbid. Når det nu traf sig, at han kom til en flok heste, satte han sig gjærne op på en af dem. Det var en gang, at han traf en broget hest, som var så meget smuk. Den satte han sig op på, men den red med ham ud i en mølledam, så at han måtte lade sig drive af på brinken. Hesten forsvandt i dammen og med et stort brøl, da han var kommen af. Siden tog han aldrig mere heste at ride på.