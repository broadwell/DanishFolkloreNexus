I Bræsten og i Skibet var der ikke mere end et enkelt menneske levende efter pesten i hvert sogn, og det var en karl og en lille pige. Der var næsten skov over det hele, og de havde vanskeligt ved at finde hinanden. Så ringede de med kirkeklokken, han i Bræsten og hun i Skibet, og så gik de efter lyden. Han traf hende på en höj banke, hvor hun sad og græd, og den banke hedder endnu Grædebjærg. Andre siger, at de traf hinanden på en bakke mellem Vilstrup og Ruu, som hedder Glasbjærg. De blev så gift, og fra dem siges den egns befolkning at nedstamme.