Lige östen for Vilsted skole, fortalte min fader, at der havde været en höj, og der var dwarre i. Den sank lige ned, og så blev der et hul, der kaldes Swarris hul. Höjen kaldtes også Swarris höj. Konen i gården hjalp også til ved, da konen i höjen gjorde barsel. Hun vilde så gjærne have hende til at hjælpe sig. Bjærgmanden bar hende ind i höjen. Da de var færdige, sagde konen : "Nu skal du passe på, at lige så rå (snart) du kommer ind i din egen forgang, skal du gribe i klinkfaldet, ellers tager han dig med igjen." Så tog hun også ved. Da sagde han: "Den har ikke slået o.s.v." Dermed gik han og var vred.