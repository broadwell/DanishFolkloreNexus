En nabo til min fader, Johan Nielsen i Skårupore ved Svendborg, havde en jagt, hvormed han en gang lå til ankers ved Dragør. Som skipperen om natten lå i sin köje og sov, vågnede han ved, at der blev lukket op ned til ham, og han så et lille menneske som en nisse, der sagde til ham : "Du skal aldrig ligge for det store anker mere." Om morgenen tog han ind til Kjöbenhavn til en ankersmed og byttede sit anker bort med et nyt, men både han og det øvrige mandskab måtte først gjøre ed på, at de ingen fejl vidste med deres anker, som der heller ingen var at se. Men så snart ankerstokken blev slået fra, skiltes ankeret ad neden under i to stykker.