Dæ wa jæn gong en man i Hajjbjöre, han skul ha nøj klæje søjet. Så kam han te skræern uu opo marken, han ha wåt frææ bøj. "Do mo ænndelig snået komm å søj te-mæ", sæje han. "Ja, de skal a nåk, mæn a ka ta moel a-dæ mæ de sååm." — "Ja, de wa de bæjjst", såå manen, "få så ær a da ves opo, do kome." — "Ja, læ mæ så fo det huesboen", såå skræern. Så taw han moel a ham mæ-et. Da han no kam hjæm te kuenen, så wa han så glaj å såå, te no komm skræern snået, få han ha alleree tån moel a ham mæ hans huesboen.