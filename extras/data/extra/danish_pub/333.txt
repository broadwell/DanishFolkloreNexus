1. En lystig og frydefuld Sommerstid med al sin Herlighed,
den glæder og fryder saa mangen en udaf stor Kjærlighed, 
den fører frem stor Kjærlighed, 
som Rosen rød saa herligen ser, 
som jeg og enhver kan se.

2. Blandt alle de Blomster véd jeg en, 
hun er en Rose for dem alle, 
udsprungen udaf en herlig Gren, 
udaf en smuk Gestalt.
Ja, der er mangen Piger til,
men jeg for Sandhed sige vil, 
hun overgaar dem alle.

3. Hendes Hjærte det er saa kristelig, 
foruden al Falskhed og Svig, 
hendes Mund den taler saa sandelig, 
hendes Øjne de snildelig ser, 
hendes Kinder ser som Rosen rød, 
hendes Mund den er som Sukker sød, 
thi hun er baade faver og fin.

4. Ak, vare jeg da saa lykkelig, 
at jeg den Rose kunde faa,
mit Hjærte det længes ret inderlig, 
længes dertil med stor Attraa.
Hver Gang jeg hend' ser, mit Hjærte det ler, 
og det udaf stor Kjærlighed, 
jeg lader mig ikke forstaa. 

5. Om Dagen, naar jeg gaar ud eller ind, 
ihvor det end være maa, 
da er hun stedse i mit Sind, 
om Natten ligesaa, 
naar jeg monne sove sødelig, 
drømmer jeg om hende lystelig, 
ligesom jeg hos hende var.