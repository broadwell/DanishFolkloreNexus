En pige i Søndergård i Øsløs fødte i dølgsmål og kastede barnet for hundene. En tid efter blev der sådan uro på hestene i stalden og på kreaturerne, og hundene gjøede i gården. Det spögte også på et loftskammer der. En anden pige, der hed Sanne, kunde se sådant noget, og hun gik efter at ville møde det, men det veg stadig for hende. Så gik hun til præsten, der hed Himmelstrup, og bad ham om at give hende et råd, så hun kunde komme til at tale med gjenfærdet. Han sagde, at når hun nu gik ud og vilde møde det, skulde hun sige: I Jesu navn kan det ske. En aften traf hun det så godt nok, men begik den store fejl at sige: "Ja, kan det ske i Jesu navn." I samme öjeblik sank hun til jorden og fik et slag. Hendes helbred var siden svækket, lægehjælp blev sögt, men det hjalp ikke. Det gjenfærd blev siden vist væk fra gården og ud i det sydvestre hjörne af marken. Det kan dog mærkes til visse tider der ude endnu, således også i det loftskammer.