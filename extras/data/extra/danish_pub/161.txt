Der var Kro i ældre Tid i det vesterste af Ugilt Sogn i det Sted, der ligger nærmest østen for Ilbro ved Vejen ind ad Ugilt. Her havde de en gammel Tønde Mjød, som der blev en Tingesten i, de kaldte en Basilisk, og den tarsk i Tønden, saa det kunde høres en hel Fjerdingvej hen. De var saa bange for, at den skulde gaa i Stykker, for hvis det var sket, saa havde der sket en Ulykke. Det var nemlig et gammelt Sagn, at naar den slog Tønden i Stykker og saa Mennesker, saa døde de øjeblikkelig. Saa fik de Tønden kastet ned i Brinken vesten for Vejen i Spangerhedes Mark. De kunde høre den banke der nede i Tønden i længere Tid, snart et helt Aar, men saa blev det endelig stille, og saa var det Skidt af med Livet.