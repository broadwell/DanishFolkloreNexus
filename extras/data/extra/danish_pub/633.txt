Der boede en mand i Østrup, som hed Anders Allehånde, han var klog, men var vel alligevel ikke så klog som Kristen Madsen. Så var der en kjöbmand fra Hjörring, de kaldte Niels Gryt, hans kone havde den kloge mand beskyldt for at være en trold. Nok er det, det bliver galt, kjöbmanden bliver vred, og herredsfogden og så mange store bliver sanket, og Anders Allehånde skal dömmes til at miste hans höjre hånd og så hans fingre. Dengang de var nu færdige med det hele, og han var dömt til dette her, så kommer der en stor hund til dören med nogle Öjne så klare og skrabede på den. "Vil I ikke lukke op for den hund", siger han, "så vil jeg." Så kaldte han kjöbmandens kone ved navn, og siden han gjorde det, så stod hun stöv-splitternøgen der inde ved dem, og kjöbmanden tog hans kappe og slog over hende. Nu var Anders Allehånde frelst, for de kunde da se, hvordan en kone kjöbmanden havde.   Efter den tid kunde Anders ingen ting huske.