En pige gik en aften med en vej. Lidt foran så hun en skikkelse gå. Hun syntes, den lignede hendes kjæreste, og råbte derfor, at han skulde vente, men der kom intet svar, og skikkelsen blev ved at gå. Hun gik nu hurtigere, men den gik også hurtigere. Da råbte hun, om han ikke kunde vente, han plejede ellers nok at vente og følge med hende. Da standsede skikkelsen, men da hun kom derhen, så hun, at det var en anden én, som spurgte, om hun kunde bede fadervor. Det gjorde hun, og skikkelsen forsvandt.   Pigen blev kort efter syg og døde.