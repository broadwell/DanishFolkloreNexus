En gang kunde vi ikke få smör og kjærnede i 2, 3 dage. Fløden var sej og ingen ting til, så vi kunde ikke en gang bage pandekager af det, men slog det hen. Så kommer der en gammel Nordmand, som gik med bikuber, og han vilde da bede om noget at spise. Min moder gav ham noget surt mælk at søbe og så en bid brød til. "Det er godt mælk", siger han, som han uu sidder dér. Ja, mælken var god nok, siger hun helt kort. Han siger det nok en gang. "Da har vi ingen nytte af det", siger hun, "ihvor godt det er." Ja, det kunde han nok mærke. Men nu skulde han give dem et råd. De skulde få et stykke jærn smedet med tre huller på. Så skulde de tage noget svovl og lade drippe i hvert eneste karmon. de havde. Derefter skulde hun gjøre det jærn gloende og så si mælken over det jærn ned i hvert kar. "Så tænker a nok, de skal få deres næse varmet, der har gjort det. Kan det nu ikke hjælpe, så skal a nok lave det sådan, te det skal hjælpe, men det vil a ikke svar gjærne." Det hjalp også godt nok.