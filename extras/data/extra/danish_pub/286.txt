Det var för den gamle krig (1807), da gik to mænd en aften imellem Nielstrup og Rude kirke. Så hørte de for dem at tykke, som der kom et helt regiment ned ad vejen. De kunde høre, hestene de prustede, for det var hestfolk — og det klirrede med sablerne.    Så red de fra vejen  og tog ned og lagde dem og holdt rast ved et bitte krat, de kalder det höje krat — det er nede ved Hvalløs vide. Mændene kunde hore, det fuslede imellem hinanden, og krigsfolkene ligesom mumlede, for de kunde ikke skjelne stemmerne fra hinanden. Lyden forsvandt så, og de vidste ikke, hvor den blev af; men siden forstod de, at det var varsel for krigen, de havde hørt.