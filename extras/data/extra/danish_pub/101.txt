Kræn Hyldgård fra Årestrup tjente nede hos hans broder, og de skyldte ham for, at han var halvgal, men han var ikke så tosset den samme karl. Så kom han en gang ned til Torstedlund og skulde have prygl, for det han havde fornærmet en af tjenerne der nede. Da han så kom ind til birkedommeren — det var Knud Tejl — så spytt' han en stor blat inde på gulvet. "Du har nok været af by for," sagde Tejl. "Ja," siger han, "når a har fået en dram, som a har faet i dag, så sparer a Dæwlen regier mæ hverken höje eller lave." Da blev birkedommeren ræd, lukkede dören op og skød ham ud af, nu kunde han gå hjem. Min moder fortalte det, og hun sagde, at dersom han havde slået ham, så havde han ingen ting sparet og slået ham igjen.