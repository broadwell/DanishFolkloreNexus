1. Kong Walliwand han sejled' saa sildig under Kind, 
der stod en skjøn Jomfru og smiled' til hans Sind,
— Walliwand. 
Kong Wallivand og han sejler aarlig.

2. "Og vil du nu følge mig lidt ud fra Land, 
saa vilde jeg følge med dig en anden Gang."

3. Saa fulgte hun hannem et langt Stykke Vej,
hun vidste endnu ikke, om hun skuld' vende eller ej.

4. Saa fulgtes hun med ham saa langt ud fra Land, 
indtil hun kunde se baade Mast, Sejl og Skib.

5. "Gud bedre, og Gud trøste mig for mine Børn smaa, 
ja, mest for den lille, som hjem' i Vuggen laa."

6. "Nej, dette kan jeg se paa dit snehvide Bryst, 
vist aldrig har du slukket noget Barns Tørst.

7. Ja, dette kan jeg se paa din røde Rosenskind, 
vist aldrig har du trøstet noget Barns Sind."

8. Kong Walliwand han taler til Tjeneren sin:
"I bringer mig frem baad' Mjød og klaren Vin!"

9. Saa drak de saa længe baade Mjød og klaren Vin, 
indtil hun sov hen i bare Særken sin.

10   Saa sov hun sig en Søvn, og den var lang, 
hun vaagnede ikke før i Treddikongens Land.

11. Og da hun opvaagned', hun saa sig omkring,
hun vidst' ej, hvor hun var, og hun kjendte ingen Ting.

12. "Vist aldrig skal du se din Faders Land,
før du føder mig en Søn, som Skibet styre kan."

13. Vist aldrig skal du se din Moders By,
før du føder mig en Datter, som Silke kan sy."

14. "Ja, eftersom du er nu en Herre over mig, 
saa kan du vel sige mig Navnet paa dig."

15. „Mit Navn det er jo ej saa langt ud af Stand,
min'  Svende  og   min' Drenge   kalder mig Kong Walliwand."
— Walliwand.
Kong Walliwand og han sejler aarlig.
