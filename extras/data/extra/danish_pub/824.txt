Når man forhen vilde fange en nisse, brugtes følgende fremgangsmåde: Man gik ud i skoven for at fælde træer. Ved lyden af et træes fald kom æ nisser løbende, alt hvad de kunde, for at se, hvordan folkene bar sig ad med det, og de satte sig da ved siden af dem og snakkede med dem både om det ene og det andet. Folk vilde den gang gjærne have en nisse i deres huse, for de vilde da gjærne fange én. Når de så kilede træet ud, traf det så tit, at nissens lille hale kom ned i sprækken, og når de så stræbte at få kilen ud, sad halen i klemme. Så var nis fangen, og på den måde fangede man mange nisser i gamle dage.