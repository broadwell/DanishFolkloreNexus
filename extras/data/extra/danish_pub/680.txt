Når bjærgfolkene ved. bytning har fået fat i en lille pige fra menneskeverdenen, og hun en gang bliver en bjærgmands kone, kan hun ikke fode sine börn, uden der kommer en kristen kone og forløser hende. Således kom eu pusling ridende til Vejvad i Vinding ved Holstebro og vilde have konen der med sig til hans kvinde. Gårdkonen var ikke meget for denne tur, men bjærgmanden sagde, at hun behovede ikke at frygte, når hun blot satte sig anderledes på hesten end han. Det gjorde hun da, og nu var de, för hun ret vidste af det, nede hos bjærgmanden. Hun forløste konen, og derover blev manden så glad, at han gav hende en håndfuld spåner, som hun skulde gjemme, hun kunde jo tænde ilden ved dem næste morgen, mente han. Konen forstod ham ikke, men gjemte dog spånerne, og da bjærgmanden havde trukket hesten frem, sat sig og nu også bod hende at stige op, gjorde hun dette, men hun glemte ikke at sætte sig baglænds, da bjærgmanden havde sat sig rigtig på hesten, og för hun ret vidste af det, var hun igjen hjemme. Da hun næste morgen så til spånerne, var de blevne til vægtige guldklumper.