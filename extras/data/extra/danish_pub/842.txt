En mand har selv fortalt mig, at det var en måneklar aften ved midnatstid, han kom gående på vejen ad Tyregod kirke til. Lidt fra kirken så han noget komme gående imod sig midt på vejen, og troede, det var en stor hund, men da han kom det nærmere, så det ud som et gråt får. Han gik ved siden af vejen, og det gik i en rask gang midt på vejen tæt om ved ham, og han kunde tydelig se, det havde røde öjne, som var gloende. Han blev noget hed om ørene, skjöndt det gjorde ham intet, men fortsatte sin gang med vejen ad Hindskov til. Også andre skal have set denne skikkelse som et får.