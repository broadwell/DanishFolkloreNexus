En kone døde, för hun blev forløst, og siden var der aldrig fred for hende. Hun gik i nogle stubber og hørtes råbe: "Jeg har fået for lidt til ét og slet intet til to." Så snakkede de om det til præsten, han forlangte noget af det ufødte barns töj, som han så lagde i stubberne, og så holdt det op med uroen. Præsten mente, at hun havde født to börn i graven, ti hvem der ikke får født levende, skal føde i graven, siger det gamle ord jo.