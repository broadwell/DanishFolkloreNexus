Liver å, som løber en halv mil vest for Hjörring og udmunder i havet ved Tornby, har et slemt ord på sig. Hvert år kræver den et menneskeliv. Man har somme tider fra åen hørt følgende ord: "Tiden er kommen, men manden er endnu ikke kommen." Da varer det ikke længe, inden et menneske drukner, og det menneske, som er bestemt, undgår ikke sin skjæbne, ti det har ingen ro på sig, för det kommer ned til åen.