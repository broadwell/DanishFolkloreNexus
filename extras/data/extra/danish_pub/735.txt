Ovre i Jylland boede en mand, som kunde uddrive rotter og mus, og da Samsingerne var meget plagede af sådanne, blev der sendt bud over til ham, om han ikke vilde komme for at øve sin kunst. Det vilde han nok, men for at sikre sig mod en lindorm, hvis en sådan skulde findes herovre, forlangte han, at de skulde tænde og vedligeholde et stort bål, samt holde en kraftig hest opsadlet. Manden begyndte nu sin idræt; men så kom der en lindorm ovre fra Lindholm hen imod ham. Han steg da til hest, og da lindormen var tæt ved ham, red han igjennem ilden. Så snart ormen så dette, satte den bag efter. Det gjentog sig så tit, at ormen til sidst forbrændte sig og døde deraf. Året efter efter kom manden herover igjen, og han vilde da hen at se stedet, hvor han havde fældet lindormen ; men i det han gik og sparkede til levningerne af den, fik han et ben i foden, og deraf døde han.
     Det er en gammel tale, at den, der dræber en lindorm, må ikke komme tilbage til stedet, hvor drabet er udført, da dette vil koste ham livet.