Den ældste degn, a véd af i Svejstrup, han hed Niels Ring. Han var først tjener hos herren på Vengegård, og han satte ham ind i embedet. Han var så hård, te da han en gang straffede en tøs. forkede han klæderne op om hende og satte hende med den bare ende op på den gloende kakkelovn en tid, så kjødet var halvt forbrændt, da hun kom ned igjen. Men så blev han for gammel, og börnene drev spot med ham, de stak hans stol fuld af knappenåle.
Den næste degn hed Sören Jul. Det var en dygtig mand, men stræng, og når han blev gal, så slog han knægtene sammen i en dynge og så trådte han oven på dem med hans læppede træsko, og så råbte han: "I Satans ulveunger!" Men ihvor strigs han var, gjorde de alligevel kunster, det gjorde knægtene. Der var en af dem, der hed Mads, han blev født op ved hans oldemoder. Så en dag var han bleven lidt sildig på færde, og da han kom til skole, var han endnu ikke færdig med hans davre, for han kom gnavende på en skalk ost og et stykke brød. Han var jo kommen vel sildig op den morgen. Da han nu kommer derover, er degnen lige begyndt på overhoringen. Så ser hans sidekammerat, Niels Rebslåer, hans snit, og ilag nu Mads sidder og gnaver på osteskalken, da rækker han til og kjører ham den ned i halsen. Der sad nu Mads og kunde hverken få skalken frem eller tilbage. De andre börn begyndte at grinne, og degnen kunde ikke styre dem. "Hvad er der ved det?" siger han lige så bøs til dem. Strags springer Niels Rebslåer op og siger: "Det er Mads, der har fået en skalk i halsen". I hvor strigs han var, kunde degnen lige godt ikke bare sig for at grinne, men de måtte dog op at have strambugs begge to.