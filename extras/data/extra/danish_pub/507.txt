En gård i Hallund, som hedder Lunden, kom en gang i brand. Så snart man opdagede ilden, kom der bud efter pastor Jermiin fra Øster-Brønderslev, som også kom til stede, för den havde grebet alt for meget om sig. Det var bekjendt for alle, at han kunde slukke ild ved ord, men der var dog én til stede, som tvivlede derom, det var Kristen Hansen fra Helium, og han sagde: "Det nytter ikke, hr. pastor, ilden kan ikke slukkes." — "Hvad siger du, mand!" sagde præsten, og med det samme var ilden slukket.