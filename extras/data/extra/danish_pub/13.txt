1.  Jeg ved ej, om jeg således
kan den lange fætter Mikkel tro;
ti min kone, kan jeg forsikre,
hun har for den lange slyngel slet ingen ro,
hun sætter ham en vis tid for,
kysser og klapper ham oven i kjøbet derfor.
Men imidlertid så duer det ej, og er det ret? 
at min kone hun ej kan leve uden fætter Mikkel, 
den lange rakkerknægt.

2. Når som hun ud i haven ganger 
og skal törre klæderne,
Mikkel den lange alt om hende svæver 
og vil føle hendes bare knæ; 
i aftes da øved' han ret sin lyst,
just som en abe alt på hendes bryst. Men imidlertid ....

3. Det hændte sig forgangen aften, 
sildig jeg fra rejsen kom hjem, 
da fandt jeg ved hendes side, 
Mikkel den lange havde lagt sig hen, 
og hvor det mig i hjærtet skar,
Mikkel den lange min svoger jeg blev vaer.
(Men jeg skuld' vel ikke tro, at Fanden skulde fare i knægten, at han skulde tage et spænd eller to dybere end sædvanlig).   Dette tales.
Og imidlertid så duer det ej, og er det ret? 
at min kone hun ej kan leve uden fætter Mikkel, 
den lange rakkerknægt.

4. Men dersom præsten han ej i tide 
vil til denne hersens gjerning se,
da kan I tro mig, at enden vil blive, 
at der vist vil en ulykke ske.
(Ser du, en anden aften, når jeg kommer sildig hjem fra rejsen, så sætter jeg mine træskoer, lister mig sagte op ad trappen, tager gardinerne til side og spörger: Börn, börn, hvad bestiller i her? Wast wast, med de keine machen).
Men imidlertid så duer det ej, og er det ret? 
at min kone hun ej kan leve uden fætter Mikkel, 
den lange rakkerknægt.
