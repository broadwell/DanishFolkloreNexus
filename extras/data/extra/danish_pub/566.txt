Ry å er meget dyb, og den skal råbe en gang hvert år: "Tiden er kommen, men manden er endnu ikke kommen," og så skal én drukne. Så var det en gang i tolv år, der var ingen, der druknede, men da hændte det, at tolv tærskere, der om vinteren havde været til hove på Birkelse og om aftenen gik hjem, de druknede alle tolv. For hvis det driver over et år eller flere, så tager åen på én gang alle dem, den har til gode.