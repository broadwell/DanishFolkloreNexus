Der var en karl, der tjente ved en gårdmand, men om det var i Hvilshöj eller i Kraghede, kan a ikke sige. Den mand var slem til at drikke. En dag vilde han til Sundby med korn, og karlen skulde med. Så fik han jo for meget at drikke, og karlen måtte kjøre vognen hjemad, men manden selv lå bag i og var fuld. Da de kom til Jerslev broer nede ved Hvilshöj, og karlen ser ned til åen, da står der et kvindfolk og ramte ned med armene til vandet. Hendes hår hængte lige ned om hovedet af hende. "Hvad Fanden er dether?" siger karlen. Da rejser hun sig lige op og kommer løbende hen og springer op på det ene øg, og så kjører han løbsk. Anden dagen gik de hen også efter det, og da fandt de et barn, som var druknet. Det kvindfolk havde vel put barnet i åen og måske druknet sig selv bag efter. Men det siges der ellers ikke noget om. A tænker det var et syn for, at barnet skulde findes. Det skal være en sandfærdig historie.