Der var en mand, som havde nogle penge, men de blev borte for ham. Så rejste han til en klog mand, og vilde have ham til at vise dem igjen. Han spörger, om han ikke mistænkte nogle af hans folk. Jo, det var han ikke så fri for. "Ja, så skal a komme i morgen middag, og lige ved det klokkeslæt skal du have dine folk inde ved ondenover". Ligesom de nu sad andendagen, så ser manden ud i gån (gården). "Nå", siger han, "nu er den kloge mand her". Da han kom ind, gik han og så på dem rundenom, og så siger han til dem, at nu vilde han her skjære en pind til hver, og så skulde de passe godt på den. Og den, der havde stjålet, den sin pind vilde blive en tomme længere end de andres i morgen tidlig. Så tænkte pigen, der havde taget pengene, at det skulde blive en god lögn. Hun tog en alen og målte en tomme af, og den skjærer hun af hendes pind. Om morgenen, de kom med deres pinde, var hendes en tomme stakkener end de andres. Så kunde de jo se, hvem der havde taget pengene.