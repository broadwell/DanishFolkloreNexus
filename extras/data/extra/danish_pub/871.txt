De rövere i Hjordekjelde havde klokker over vejen. En kræmmer var kommen til Hoved kro og havde fået losi der. Hen ad aften, han var kommen i hans kammer, kom en pige og sagde, at han skulde se at rejse sig, ellers gik det galt, "og det skal være hastig, men a skal selv med." Ja, hans hest stod i stalden. Den skulde hun nok få ud. Hun havde nogle hosesokker, og dem får hun på födderne af dem. Aldrig så snart de var komne et stykke ud, så var hundene efter dem. De halede ud og nåede Vedslet kirke. Så stod der en stige op til klokken, og den farer de jo op på og trækker stigen op, men hesten måtte de jo lade løbe. Nu måtte de være der, til det blev dag, og folk kom med vejen, for de var jo omringede af röverne. Så slap de fra den fare, og da de kom af sted igjen, tog han jo pigen med sig. Kromanden der i Hoved stod naturligvis i forbindelse med röverne der i Hjordekjelde.