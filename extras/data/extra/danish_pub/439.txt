På Gravballegård i Svostrup boede for mange år siden en herremand, der var så slem til at pine sine bønder. Omsider døde han, og på begravelsesdagen fulgtes hans lig til jorden af en urimelig mængde mennesker, der alle var glade. Men da følget kom fra kirken, forvandlede glæden sig til skræk, for på en af stalddørene sad herremanden og galede som en hane. Fra nu af var det rent galt i gården med spøgeri. Til sidst hentede de den Grønbæk præst, for at han kunde mane spøgelset ned. Han fik det også ned i et kjær tæt ved gården og ramte en pæl ned igjennem det. Pælen stod i mange år, og det fortælles, at når nogen rokkede ved den, råbte det der nede: "Rok bedre op, rok bedre op!"