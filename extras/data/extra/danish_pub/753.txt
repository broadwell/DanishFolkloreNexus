En mand, der var bleven i fodertrang, havde en nisse, men det var af de unge nisser, der ikke var rigtig lært. Han og karlen var gode venner og kunde så godt følges ad. Så skulde de hen at stjæle foder og kom ind i en lade. Nissen tog så meget både uden al ende og tal, og så gik de. Da de havde gået et stykke, siger karlen: "Skal vi ikke hvile?" Hvad det var? Ja, det skulde han vise ham, og så satte han sig ned. Da de havde siddet lidt, siger nissen, at dersom han havde vidst, der var noget, som kaldtes at hvile sig, så skulde det have været til gården, alt hvad der var i laden.