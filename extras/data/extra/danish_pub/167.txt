I Torslev kirke var det så galt med spøgeri og skidt. Så var der en skomager, han akkorderede med dem om det, han skulde sidde der en hel nat og have en ko for det. Præsten slog en kreds om ham der inde i kirken, og han sad der med hele hans skomagerværktöj og skomagererede og syede på et par sko og havde naturligvis lys ved sig. Så kommer Fanden og siger: "Du sidder nok her og tjener ko." Nej, han syede på sko. Fanden bød ham penge og lagde dem uden for kredsen og lagde et og andet, der kunde friste ham, men kunde alligevel ikke få ham til at gå uden for kredsen. Præsten havde jo sagt ham, at når han gik udenfor, så blev han split ad. Han blev sådan ved at friste ham en tid, men fik ikke held af det, og han tjente koen godt nok.