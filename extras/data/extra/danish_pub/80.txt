Der var en, de kaldte hende Sidsel Hæls, fordi hun bandt hendes ene ben i vejret, så hælen sad oppe ved roven, og så lavede hun sig et par krykker og gik omkring og tiggede. Men det kunde jo ikke gå an, hun sådan bar sig ad på de egne, hvor de kjendte hende, og hun var da en gang kommen helt til Store-Restrup at tigge. Forvalteren spurgte hende om, hvor hun var fra, og omsider bekjendte hun, at hun var fra Årestrup. Så skrev forvalteren til birkedommer Kalmar og gjorde lidt nar ad ham. for det han lod sådan nogle gå omkring og tigge. Sådanne krøblinger fandtes der ingen af på hans gods. I førstningen vilde de ikke vel kjendes ved hende, men endelig blev det da klart, at det måtte være Sidsel, og så kom hun til Torstedlund og måtte ride træhesten. Hun havde ligget så længe der nede i Restrup, til hun var nær bleven øde og nu dether ovenpå, ja, det var også en behagelig kommen-til for et kvindfolk.
Strags derefter blev Kalmar syg, og han dode. Da de kom til kirkeporten med liget, da kom Sidsel Hæls og sagde både höjt og rele, så de kunde høre det alle sammen, te hun vilde ønske, han matte vågne i Helvede.