Pigen på Vorgård driller gårdbukken. En dag, da de bagede, og brødet var taget ud af ovnen, kom gårdbukken efter hende. Hun krøb da ind i ovnen, slog kors for munden og vendte sit forklæde, så mente hun at være sikker. Men han sagde: "Ja, kors for munden, men bitte Niels kan gå ind ad tuden." Nu krøb Niels ind ad tuden og krystede pigen ihjel. Det havde pigen ikke troet, at han kunde krybe igjennem så lille en åbning.