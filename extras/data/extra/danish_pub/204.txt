En Mand, der hed Klavs, ejede Tornby-Bjærg og han havde en Karl, der hed Jens. Saa en Morgen siger han til ham, han skulde ud og brække Sten op paa Bjærget, som han da ogsaa gjorde. Da han nu havde brækket flere Sten op, kom han til en stor flad Sten, og da han letnede den, fandt han et Gravkammer underneden. Der blev han klog paa, der sad en gammel Mand nede og sad og sov og lagde Armene paa en Kiste. Det var jo Holger Danske, og han vaag-ner op og siger til Karlen: "Du kunde gjærne række mig en Finger, jeg kunde føle, om der endnu er Kraft i det danske Blod." Saa rækker han ham Staalstangen, og den klemmer han i Fliser. Ja, de var endda ikke saa daarlige endnu, siger han, der var endda Ben i de Danske, og saa fortalte han, at den Kiste, han sad paa, var fuld af Penge, og den skulde Danmark indløses for, naar det faldt i Fjendehaand.