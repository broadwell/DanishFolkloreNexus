Om en herremand på Rask i Hvirring sogn fortælles, at han undertiden besögte Djævelen i hans bolig. En sildig aften kom ordre til kusken at spænde for kareten. Herren, fruen og flere satte sig op, og da kusken spurgte, hvor han skulde kjøre hen, svarede manden: "Følg den sorte hund." Vejen var bred og jævn, og det varede ikke længe, för de holdt for et stort, med mange lamper oplyst slot med en jærnport for, som straks åbnede sig, og på trappen stod den gamle grinende, modtog dem og førte dem ind. Endelig kom de ud og blev vejviste af den sorte hund til deres hjem.