Når deres korn blev tjenligt, så skulde de sende bud til herren om at komme og tage tiende, og så kom tiendetageren efter det på ageren. Men det vilde Kræn Hyldgård i Årestrup (?) ikke vente efter, han tog hans korn, når han havde lyst. Så kom der bud fra fru Björn, at han skulde komme ned til Buderupholm, hun vilde tale med ham. "Hvordan er det, bitte Kræsten, at jeg får ingen tiende af jer?" — hun sagde altid I til bønderne. Ja, han skultrede sig og trak på det. "Ja, jeg får såmænd at lade min vogn kjøre ned efter det". — "Nej, det er Dævlen regier mig synd at tøde heste og vogn efter det", svarer Kræsten, "så skal a för tage det i et reb på min ryg og bære det her ned til fruen". — "Har I ikke mere korn, bitte Kræsten?" — Nej, så bandte han, havde han ikke. "Ja, behold det kun så". Siden betalte han aldrig mere tiende. Det var en nem måde at slippe fra det på, for det var nok ellers ikke sandt, hvad han sagde.