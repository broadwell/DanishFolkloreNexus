Imens pastor Fæster var præst i Svejstrup, var der en mand, som tog sig selv af dage på gården, og det var om sommeren, så han blev lagt ind i laden. Så en middagsstund var en karl gået ind i laden at sove middagssøvn, og da kommer præsten også derind og går hen til den døde, som han så vækker op. Han sætter sig op på enden og besvarer præstens spörgsmål. Karlen, der lå der inde, han blev så ussel, te han aldrig blev til rigtigt menneske mere over det syn.