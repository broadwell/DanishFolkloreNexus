Der var to piger fra Egens, der gik til Bregnet kirke. De var fra den gård, der hedder Munkens sted. Men da de kom i skoven, så kom der rövere efter dem, det var ved en bæk inde i Kalvø skov, som endnu kaldes Röverbækken. De kom dog fra dem og blev frelst. Til tak derfor byggede deres fader Egens kirke. Han tog hans salmebog og lod et blad af den flyve for vinden, hvor det faldt ned, skulde kirken ligge. Derfor ligger Egens kirke lidt udenfor byen.