Karlene, der gik om natten og passede bæsterne i marken, havde gjort et bål af pinde for at varme sig ved. Det var henne i Vester-Alling kjære tæt ved et sumpet sted, hvor der var elle og væld. Så kom ellekjællingerne til dem, og de så så smukke og dejlige ud. Men så sagde karlene til én af dem: "Lad mig se, om du er æbag, som du er æfor," sådan havde de lært at skulle sige, og da de havde spurgt om det, blev hun henne. De kunde høre, at de sagde ude i ellene : " Ha-ha-ha-ha, ha-ha-ha-ha !"