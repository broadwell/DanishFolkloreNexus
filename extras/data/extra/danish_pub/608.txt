På Alken mark i Skanderborg-egnen ligger Dak-bjærg, der måler omtrent tyve fod fra grundfladen til toppen. Her boede for nogle år siden en del ellefolk. Hver aften, når solen var gået ned, blev höjen lettet og sat på store sten, og så dandsede de. Folk, som kom forbi, kunde godt se dem, men de fik dem kun at se forfra, hvor de så meget kjönne ud. En hyrdedreng fra Alken, som havde været ude at sætte kvæget til nat, kom på hjemvejen der forbi. Han blev stående for at se på dandsen. Lidt efter kom en ellepige hen og bød ham op til dands og han gik med hende uden at tænke på noget. Næste morgen gik nogle folk forbi höjen, og de fandt hans lig, han var dandset ihjel af ellepigen.