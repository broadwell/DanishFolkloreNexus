I Kragelund hængte der sig for nogle år tilbage en kone i en fåresti. På denne tid var der en præst der i sognet ved navn Ermandinger. Da hun nu var bleven begravet, kom præsten på den tanke at mane hende op for at få at vide, hvorledes hun havde det. Han gik da ud og manede hende frem, og hun kom som en sort ånd op over ham. På spörgsmålet, hvorledes hun havde det, svarede hun, at hun havde det godt, når det bare ikke var skrækken for Dommedag.

C. H. Ermandinger. 1697 — 1745.   F. C. Ermandinger.   1745—1778
