En gang min fader vilde gå i byen, kom han om ved en grumme stor ræv, der strøg ham på benene. Det var dog ingen rigtig ræv, og den vilde have ham til at følge med til Katsandet, det var en dam i byen, der kaldtes sådan. Så vilde ræven have skådt min fader der ned, men han bad om at blive fri. Da han gik hjem, kom der en stor so til ham; den var af störrelse som en hest. Han blev nu så ræd, te det var farligt, men da blev den så bitte, te den var ikke större end et liglam. Det vilde følge med ham op til kirkeporten, han boede lige over for kirkegården, og så blev det henne for ham dér.