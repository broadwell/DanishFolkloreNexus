Her nede lidt norden og östen for Torstedlund er en lavning, de kalder Sörvad. Der kommer Lavst Gammelholm gående en dag, og da ser han den forfærdeligste lindorm foran sig på vejen; der var et dige ved hver sin side af den vej, og ormen kunde nå fra det ene dige til det andet. Nu havde han hørt, at der var spået af, at der skulde komme en lindorm op i Ersted wælder — det er inde i skoven ved det, de kalder Ersted kjaar, men det hører ikke til Ersted nu, for da jægermesteren solgte gårdene, da tog han engene fri — og da Lavst nu ser ormen, så går han tilbage igjen og fortæller det, og så kom birkedommeren, Knud Teil hed han, og hans skrivere derop med deres bøsser og vilde have dræbt den her orm, for de troede jo, den var der, siden det var sådan en mand som Lavst Gammelholm, der havde sagt det, — men væk var den.