Når fiskerne på Vænø om morgenen tidlig fik deres fangst på land, så de i reglen en måge, der flöj hen og snappede en af de bedste ål og forsvandt med den bag ved Fiirbjærg. Siden så man en kone, der ansåes for en heks, komme ud fra den anden side af bakken. En anden heks kunde skabe sig om til en hare. Når jægeren kom efter den, fik han intet den dag, han kunde så jage så meget han vilde. Præsten var hos hende en gang for at undersøge den sag, og spurgte hende, om det var sandt, at hun kunde springe som en hare. Hun vilde først ikke ind på det, men endelig sagde hun, at dersom han ikke kunde se det på hende, når hun gik til alters, kaldte hun ham en ringe præst. Hun kunde jo ikke synke brødet.