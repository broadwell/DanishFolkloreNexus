En man i Hajjbjöre han kam i håww om jæn daw, han vil kjø te møll, mæn så glæmt han å læg møllkonet i wonen, å haren wa opo en, dæn ha stånn dæ fræ dawen i fårve, han ha wån uu å hare. Så kjør han te møll mæ haren. Så så møleren te ham, da han hoel uen få mølen: hwa han vill? Han vil gjænn ha mål å ha mæ sæ. Så såå han: "Mæn hue æ så møllkoenet?" — "De hå a å Wåhære min saen glæmt hjæmm, da wa de da slemt, få vi sku ha lawet te å baag i awten."