En kone i Understed kunde hekse og plejede at skabe sin sön om til en ræv og sende ham over i et andet sogn at stjæle gjæs. Manden i en gård dér havde hørt tale om det, og da han ser en mistænkelig ræv komme luskende, siger han til den: "Nå, er det dig, bitte Jens!" Så blev ræven til en dreng med et rödt forklæde på hovedet, og det var netop heksens dreng. Der kom en mand gående forbi heksens hus, og da stod hun i gangdøren med en strip-de og gjorde bevægelse i luften, som om hun malkede. Mælken kom i stråler gjennem luften, så det skummede i strippen. Så snart hun så manden, løb hun ind og slog dören i efter sig. Samme kone havde en lille dreng, der sagde til de andre börn : "Ja, moder kan malke Nörgårds køer på to pinde, men det kan også træffe, hun får ikke andet end skidt."