Der ude paa Dover Hede laa et lille Hus, og i det boede ikke andre end en gammel Kone og hendes Søn. En Dag, som Konen var ved at væve, blev hun lige færdig med et kjønt Stykke Vadmel, og aaa siger hun til Knægten: "Hør, Jens, nu kan du tage det Stykke Vadmel og gaa til Aarhus med og sælge for mig. Det kan ikke hjælpe, du gaar til Skanderborg, for der kan du ikke blive af med det, og du skal have en Mark for Alen.   Men lad mig nu se, du bærer dig lidt ordentlig ad." — "Ja, det skal a nok," siger han, og han tager Tøjet og gaar med. Saa gaar han nu om ad Hemstok. Der staar de Henstok Mænd uden for og Snakker. "Hvor skal du hen med det Tøj?" siger de, "du farer saa stærkt." — "Ja, a skal til Aarhus med det for min Moder." — "Naa, det skal du, hvad skal det da koste?" — "Det skal koste en Mark." — "Ja, saa er det da ikke værd, du gaar længere for den Sags Skyld, saa vil vi tage det." Det var Knægten saa meget glad til, og han faar hans Mark, og de faar Vadmelet. Saa gik han hjem tit hans Moder med det. Da hun fik at høre. hvordan han havde baaret sig ad, siger hun: "Ja, a tvivlte nok paa, det vilde gaa dig galt, bitte Jens. Der er ikke mere ved det at gjøre, for kjender a de Hemstok Mænd rigtig, saa holder de nok ved det, de faar fat i."  Det sagde Jens ikke noget til.
En Dags Tid efter var hun ved at kjærne, og da hun havde faaet Smør, siger hun til Drengen: "Her har du nu dether Smør og dether Kjærnemælk, det maa helst blive sammen i Kjærnen med hinandt, og saa skal d tage det paa din Ryg og gaa over til Polakkerne med det." Det var i den Tid, de huserede her i Jylland, og de havde deres Baase i den By, der hedder Boes, deraf fik den sit Navn. Derfra kunde de overse hele Landet, for det ligger saa højt, og tilligemed kunde ingen komme til dem uden fra én Side, alle de andre var omflødt med Vand. Nu gjorde Konen jo Regning paa at kunne afsætte nogle Fødevarer tit dem, for noget skulde de jo altid have at leve af. "Lad mig nu endelig se, bitte Jens, te de narrer dig ikke." — "Nej," siger han, "den Gang skal de minsæl ikke komme til at narre mig mere end dether Halmstraa," siger han Knægten, og saa bukker han sig ned og vil tage ved Halmstraaet, men tager sig ikke i Vare for, at Kjærnemælken og Smørret gik ud over Hovedet paa ham. "Nej, det er dog bedrøveligt med saadan et Knudhoved," siger Moderen. "Jaja, I er ogsaa saa hiddsig," siger han Knægten, "men lad mig nu faa Tid til at betænke mig, saa skal a missel nok faa dem pudset der oppe."
Dermed gik Jens, og saa spekulerede han paa det i nogle Dage. Han sørgede jo for at faa et Stykke Lærred af hans Moder, for der skulde være Marked i Skanderborg, og saa foregav han jo, at han vilde derned og sælge det. Han rejser ogsaa af og faar hans Lærred solgt, saa han faar lidt Mønt paa Lommen. I det samme faar han at se, at de Hemstok Mænd var ogsaa der nede. Saa gaar han ind til tre Værter og Sætter dem til Hobe lidt ind i Sagerne, angaaende hvordan han vilde betale de Mænd for deres Snyderi imod ham, og saa giver han hver af dem saa mange Skillinger, som en Omgang kunde koste. Naa, saa gaar han ud igjen og leder de to Mænd op. Han byder dem altsaa ind paa en Gjenstand. "Aa," siger de, "vi tykkes ikke, det er værd, du spenderer noget paa os, Jens." Ja—a, han brystede sig jo noget, "a kan vel komme til at handle med jer en anden Gang." — "Jaja,' siger saa den ene Mand, "lad os saa gaa ind med dig." — "Hej, Vært, lad os faa et Krus Polak!" — det var en Drik, der var meget almindelig den Gang og bestod halvt af Brændevin og halvt af Mjød. Værten kom strags springende med det, og den Gang de var færdige, tog Jens hans Hat af, det var saadan en gammel buleret én, og sætter paa hans Kjæp og giver den et Snur og Siger: "Hat, det er jo betalt." — "A takker," siger Værten, "det passer." — "Det var en grumme Hat," siger de Hemstok Mænd, "kan den gjøre det én Gang til?" — "Ja, vi kan jo prøve ad." De gik saa ind et andet Sted. "Ja, nu vil a missel prøve den," siger den ene af Mændene, og Jens kræver ind, og Manden snurrede med den. Jo, det paste godt nok. Hatten den betalte. "Ja," siger den anden Mand, "nu har du prøvet den, da vil a ogsaa se at give den et Snur." Det gik kort at fortælle lige saadan det tredje Sted. Jens sagde: "Hat, du har jo betalt", og Værten kom Springende og sagde: "A takker, det passer." Da de kom ud, sagde Mændene: "Hør, Jens, den Hat kan du overlade os, den har du egentlig ingen Brug for, da du ikke kommer videre ud, saadan som os, og giver ikke mange Lidkjøb." Men det vilde Jens ikke høre om. Endelig faar de ham overtalt til at sælge Hatten for en 50 Rigsdaler, og saa mente Jens endda, han havde givet dem den.   Det tykte de da endelig ogsaa selv.   Da Jens fik Pengene, strøg han af hjem.
Saa sagde Mændene: "Vi vil have lidt mere Fornøjelse af den Hattekomedie." De gaar hen og faar en Tredjemand med, og saa triner de ind til en Vært og kræver dygtig ind. Da de er færdige, tager den ene Mand Hatten og giver den et Sno, ret te den spillede paa Kjæppen. "Hat, det er jo betalt," siger han, men Værten sagde noget andet. "Nej, holdt, god Karl, her gaar det ikke til med Hunderkunster." — "Hvad, er det ikke betalt?" siger de. "Nej, I maa op med Pengene, hvem skulde have betalt for jer?" og de maatte altsaa punge ud. Saa siger den anden Mand, da de var kommen uden for: "Jamen det var ogsaa den fejle Side, du snoede til, lad mig nu prøve den." Saa gaar de ind paa et andet Værtshus og spiser og drikker, og der reddede de dem en god Tragt Klø, saa kunde de gaa hjem med det.  Ærgerlige var de, og det til Gavns.
"Vi skal lige godt have ham af med de Penge igjen," siger den ene Mand, "for han har jo snydt os vel grovt, og vi kan nok magte ham begge to." Hen paa anden Dags Aften tridser de ud i Heden til ham. Jens kikker ud paa Vinderet og siger: "Nu kommer de Hemstok Mænd, og de har ikke godt i Sinde, men a vil lige godt prøve, om a kan ikke narre dem nok en Gang." Saa gav han Moderen lidt Underretning om, hvordan hun skulde forholde sig, naar de kom. Mændene de kommer ind og hilser Godaften. Folkene bød dem jo fra Døren at sidde ned, og de kommer saa til at snakke med ham om den Handel. De mente jo, den var ikke saa rele, som den kunde være. Men Jens paastod, at de havde jo set paa Varerne, og han kunde ikke gjøre for, te de havde ikke det riglige haandelag. Som de nu sidder og snakker frem og tilbage, da sidder Konen ved Rokken og spinder, og hun nikker lidt, og til sidst falder hun helt i Søvn. "Naa, du har det saadan," siger Jens, "da skal a lige godt se, om a kan ikke faa lidt Arbejdslyst i dig," og dermed tog han en stor Kjæp, der stod i Nabolaget ved ham, og trækker hende jo en alvorlig én over Nakken, det gamle Skind, saa hun vælter ned af Stolen og bliver liggende. "Ja, da er du og en farlig Knægt," siger Mændene, "slaar du din egen Moder ihjel." — "Aa, det har nok ingen Fare," siger Jens og rundsler lidt ved hende. "Ja, hun er missel vist ovre det," siger de. "Nej, det er der ingen Fare for", og han rækker op paa en Hylde og tager en fløjte, der laa, og den sætter han om i hendes Nakke og giver sig til at blæse. Op springer hun Kjællingen lige paa en Studs og siger: "Aa, da drømte a endda godt." Hun sætter sig da til at spinde, som om ingen Ting var forefaldt, og det, lige til det knasede i Rokkeværket. Ja, Mændene de keg jo lidt paa dether. "Ja, ved du hvad, Jens," siger de, "naar du vil give os den Fløjte, saa skal det hele være glemt med den Hattekommers," for den Fløjte kunde de bruge, deres Kvindfolk var nemlig slemt søvnige af sig. Naa, de fik Fløjten, og de gik nok saa glade og vel fornøjede hjem. Saa siger Manden i den vestre Gaard: "Ja, nu vil a missel prøve Flojten først, du prøvede Hatten først. Denher Gang er det da intet Snyderi, for vi saa jo, Kjællingen hun var død og blev levende igjen."
Anden Dags Aften sidder han inde i Stuen ved hans kvindfolk og venter jo saa haardt paa, te den ene af dem skulde falde i Søvn, for at han kunde komme til at prøve denher Indretning. Nu var det jo baade saa og da, for det var nogle Fandens sikre Kvindfolk, han havde, og hvis de ikke fik et rigtig godt Træk, saa kunde han risikere at faa det gjengjældt bag efter. Det sad han nu og tænkte paa. "Skal der slaaes til, saa skal der slaaes til, for ellers gaar det ikke," tænkte han ved sig selv. Omsider falder da Konen i Søvn først og sov baade trygt og fast. Nu havde han sat en tyk Kjæp i en Krog til det samme Brug, og saa trækker han den frem og giver hende én ind lige i Planeten, og hun vælter jo om saa død som en Sild. "Men hvad gjør du nu!" siger de andre, og Springer op og hujer og skriger, "slaar du nu din egen Kone ihjel, da er du og et forvovent Menneske." — "Aa, det har ingen Fare," siger han, "a skal nok faa hende vaagen, I skal ikke klage jer." Han tager i Fløjten og piber i Nakken paa hende, saa Vandet kom ud af begge hans Øjne, men lige meget hjalp det. Saa siger han til hans Folk: "Nu maa I endelig tie stille med det, for min Nabomand skal missel prøve det ogsaa, a vil ikke være ene om Skaden." Og kort at fortælle, det gik den anden akkurat lige saadan.
Nu fik de jo travlt i nogle Dage med at faa deres Koner begravet, og saa havde Jens da Fred i den Tid. Imelder godlag var nogle Tattere dreven omkring og havde haft Logi ved Jens, og de havde et udenlands Tyr med dem, som de kaldte en Ulv. Saa havde de ladt den blive ved ham, og han vidste aldrig, hvad han skulde gjøre ved det Kreatur. Omsider kommer Mændene ned til ham en Dag og begynder at Skylde ham for, at han havde slaaet deres Koner ihjel og alt dether. Dertil svarer han: "Ja, a har jo ingen Skyld i det, for I saa jo, hvordan a bar mig ad, og I maa jo have slaaet fejl. Men a har faaet en Vædder her, den vil a give jer, for at vi kan blive ved at holde Venskab." — "A tykkes, han ser mig saa strag ud i Tovet," siger den anden Mand. "Ja, det er han ogsaa," mente Jens, "men det er af en udenlandsk Race, og han er frisk og sund, og der er den store Fordel ved at have ham, te hvor han kommer i en Flok Faar, der kommer ingen Sygen imeld dem." I de Tider havde de nemlig saa ondt ved at holde Liv i deres Faar, for der var tit Sygen imeld dem, og mange døde hver Vinter. "Og saa er der endelig én Ting til", siger Jens, "og det er, at han er saa god til at passe paa Lammene, og naar I har ham, saa kan Ræven ingen Lam tage." De tykte endelig ogsaa, at den var værd at have. "Lad os tage ham, noget er bedre end intet," sagde de, og saa fik de denher Vædder og trækkede af hjem med ham.
De havde deres Faarefold neden for Gaardene, og lige i Tiden var Markerne lagt til med Sne, saa de havde drevet alle deres Faar ind i en Fold, og begge Mændene drev altid sammen med deres Faar. Da de nu lader Ulven komme ind til dem, sagde de til deres Folk: "Nu skal I ikke se til dem den første Dags Tid, han skal have Tid til at blive kjendt med dem, ellers vil han vel rende hen, naar Faarene kommer ud igjen." Naa, Enden af Visen blev, at Ulven bed en Del af faarene ihjel og brækkede saa Hul paa Taget og rendte sin Vej, og de saa ingen Vædder siden. Da Folkene kommer hen og skal have set til deres Faar, saa laa de der i en bedrøvelig Forfatning.
Nu gik der en lille Tid, og Mændene gik og grubliserede over, hvad det var for et Dyr, der saadan havde ødt dem deres Faar. Omsider kom de i Tanker om, at det var ogsaa en Kjæltringstreg, Jens havde spillet dem. Men nu var det blevet saa stræng en Vinter, te nu var der ikke noget at spekulere paa med ham for det første.
Men Jens havde ikke ligget paa den dovne Side i det Lag. Han havde gaaet ned og kjøbt sig et Udgangsøg, og det havde han faaet indkvarteret hjemme i Huset. Saa hen i Foraarstiden kom Mændene ud til ham en Dag, og de faar strags dether Øg at se. "Hvad er det for et Bæst, du har der lagt dig til, Jens?" — "Det Bæst er der skor Fortjeneste ved," siger han, "det ser ikke ud til ret meget, men det er godt alligevel." Nu havde han jo set, Mændene de kom, og saa havde han bundet en vendret Kurv for Røven af det. "Hvad skal det betyde, den Kurv hænger der?" siger de. "Aa," siger han, "det er for ikke at have for megen Ulejlighed med at samle pengene op i Skidtet." Ja, saa Skulde de jo hen at se i Kurven, og der var en Hoben Gjødning, men ogsaa nogle Kobberskillinger. "Hvad! kan det Bæst gjøre Penge?" siger de. "Ja, det kan I da vel se," og saa med det samme skaar han et godt Slag over Røven af det. Da trimler der nogle Skillinger ud fra Halen. "Ja, det ser ud til det," siger de, "saadan et Dyr kunde det nok være værd at have." — "Ja," siger Jens, "der er god Fortjeneste ved det Dyr, men ikke saa meget for mig, for a har jo ikke Raad til at give Bæstet saa god en Føde, som det skulde have. Jo flere penge, jo bedre Føde det faar." Ja, Enden paa Visen blev da, at de fik Jens til at overlade dem Øget, og saa trækker de jo hjem med det. Manden i den vestre Gaard fik det først, og han lod det gaa ind i en af hans bedste Stuer, og han bar en hel Del Havre ind til det og en hel Tel Sengklæder, at det Skulde ligge godt, for han mente jo, at jo bedre det laa, jo flere Penge det fik. Men det vifte sig snart, at Øget spolerede dem alting og alligevel ingen penge gjorde. Den anden Mand fik det at prøve ogsaa, og ham gik det lige saadan.
Nu kan det nok være, de var blevne vrede paa Jens, og de lægger over med hinanden: "Nu skal han lægges øde, for ellers lægger han os øde." Saa fulgtes de ad derned igjen, og de fik fat i ham og put ham i en Sæk, de havde med dem. Det var en Søndag Morgen, dether gik for sig. De rejser saa af med ham i Sækken, og da deres Vej faldt lige forbi Kirken, saa vilde de da ind og høre Prækenen. Saa kunde de lade ham ligge uden for Kirkegaardsmuren i god Rolighed ilav, og de smider Sækken og gaar ind. Allerbedst som han nu ligger der, siger han saadan temmelig højt: "Nej, a vil ikke til Himmels for aldrig det." Saa kommer der en gammel Mand forbi i det samme, og han hører det. "Da vilde a saamænd gjærne til Himmerig, dersom a kunde komme der." — "Ja, da kan du nemt komme der," siger Jens i Sækken, "dersom du vil krybe ind i denher Sæk, saa maa vi to hellere komme til at bytte, for a skal netop til Himmerig." Han løser for Knægten, og Jens kryber ud, men den gamle Mand kravlede i den, og Knægten binder rigtig godt for ham.
Da Mændene de havde hørt Tjenesten til Ende, saa kommer de jo ud og tager Posen igjen, og saa drager de af Sted med den. Denher gamle Gut han spurgte dem ivessomda: "Er vi der snart?" — "Ja, nu skal det ikke vare længe, inden du kommer der," siger de, og saa gav han sig tilfreds. Da de kom ned til Ravn Sø, saa smed de ham ud, og saa gik de hjem. Men undervejs mellem Søen og Boes kommer de forbi Jens, han kom drivende med et prægtigt Kobbel Høveder, det var nogle af Mændenes egne, der gik løse nede i Skoven, og der havde han givet sig til at gaa og drive med en hjær af dem. "Hvad, er du her? hvor er du kommen ved de Høveder?" — "Ja, dem har a faaet paa Bunden af Søen. Der er jo en dejlige Eng, og der gik faa mange Havkøer og gik og græssede." — "Naa, det gjorde der," sagde de, "saa maa vi hellere gaa ned og faa os en Hjær ogsaa, naar det gaar saadan til at faa dem.   Men nu vil vi være saa forsigtige, at kun én af os  gaar ad Gangen, og naar den saa kommer derned, og det forholder sig rigtigt, hvad Knægten har opgivet, saa skal den kalde." Det skete nu ogsaa. Idet den første Sprang ud, saa sagde det: "Plom!" og den anden han vidste ikke andet, end han sagde: "Kom!" Saa sprang han bag efter. De druknede altsaa begge to formedelst deres Gjerrighed. Siden den Tid levede Jens og hans Moder i Rolighed, og de begik dem som Folk i deres Stilling nu om Stunder.

Fortælleren har ogsaa hørt historien fortælle med endnu et Træk. Jens havde faaet fat i en Ræv og bilder dem saa ind, at det er en Gasse. Den trækker de op i deres Gaasesti og lader den være ved Gjæssene om Natten. Den spolerede dem allesammen, og siden brækkede den hul paa Muren og løb, saa de fik ikke mere ud af det.
