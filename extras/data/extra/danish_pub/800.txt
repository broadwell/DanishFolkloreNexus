Man fortæller i Ulvborg sogn og flere steder i Vester-jylland, at pesten kom drivende som en stor sort sky en dag folkene stod udenfor kirken. I Hödding i Salling fortæller man, at en dag folkene var komne ud af Krejbjærg kirke, så de en stor sky komme drivende. Præsten, der skal have været den samme Rödding provst, der gik så meget ord af, og som frelste Randers præst fra den Slemme, sagde, at det var pesten, der kom, "men nu vil vi alle sammen gå ind i kirken og bede, at den ikke må komme til os." Det gjorde de så, og det skete, som de bad, for der døde ingen af pesten i Rödding og Krejbjærg sogne.