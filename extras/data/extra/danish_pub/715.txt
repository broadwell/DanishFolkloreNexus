Nat ravnen det er én, der er manet. Der skal være én manet her ude i Gunderupgårds hede. A kan ikke huske, hvor mange tusende kokketrin det er fra gården, men hvert år sådan ind för jul, så giver det da et forskrækkeligt brøl, og så tager det et trin ind mod gården.
     Sådan var der tre, der fulgtes ad en aften ind for jul, og så giver det da sådan et forskrækkeligt hvæl. Så siger de til hverandre, hvad det kunde være, det kunde de ikke forstå, og de løb, alt hvad de kunde. Så kom de til et sted, og der går de ind og fortæller om det, de kunde da ikke udgranske, hvad det kunde være. Da siger den gamle mand i huset: "Der var I i held, te I var ikke komne i vejen for det ; det er noget forskrækkeligt noget, der er mange mennesker komne galt af sted med det." Så spörger den ene karl om, hvad det var for noget. Det var natravnen, siger han.
     En anden én blev en aften slået om kuld så mange gange, for det han var kommen i det; han var rögter på gården, og han havde fortalt den her gamle mand det.