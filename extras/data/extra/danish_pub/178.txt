En jordemoder i Torslev sogn var henne ved en kone, der skulde gjøre barsel. Fødselsveerne var jo stærke, og konen klagede sig jammerlig. Så siger manden: "Det er såmænd også noget at flæbe for. sådan en smulle", og han beder da konen, hun skulde holde hendes mund. "Ja, det skal du nu ikke sige", svarer jordemoderen ham, "du kan endda tro, det er en streng tur." Nej, sådant noget det regnede han for ingen ting. "Så skal du også komme til at fole det", siger jordemoderen. Så går manden ud, men aldrig så snart han var kommen uden for, så blev han så syg så syg, og så fik han smærterne, som konen för havde. Det blev han også ved med, til konen havde født, men så var det forbi. Jordemoderen kalder nu på ham og siger, om han vilde stå ved de ord, han för har sagt. Nej, han vilde ikke, det var endda en hård tur.