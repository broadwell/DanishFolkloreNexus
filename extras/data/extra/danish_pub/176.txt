Der var en mand nede i Jerup, han havde været til or-logs i 15 år i den gamle krig, og han fortalte en mærkelig ting, der en dag havde tildraget sig på skibet. De havde haft stille vejr i 4 dage og kunde ikke sejle, og så vilde de 300 mand, der var i skibet, for at forslå tiden til at prøve på for løjer, hvordan det var at hænge sig. De blev hængt op deu ene efter den an-den, og den, der var oppe, skulde række fingeren i vejret, når han ikke vilde hænge der længere. Så var der en gammel matros, der var 60 år, og han vilde ikke probere det, for han tykte, det var så narvornt. De havde prøvet det allesammen, men han vilde ikke. Så kommer mandskabet op på dækket, og da savner de den gamle. De vilde nu gå tilbage efter ham, og de kommer ned i skibsrummet, men kan ikke komme ind i det rum, hvor de har prøvet denher hængen, for dören var lukket og ikke til at få op. Så kommer skibskapitainen til i det samme, og han siger: "Spræng dören!", Så sprængte de dören i stykker, og da de kommer derind, da hængte den gamle oppe i strikken, og der sad en sort kat på hovedet af ham. Nu rejste den af op på dækket og ud ad havet. De havde ingen katter på skibet, så de blev helt forundrede over det syn. Nu fik de jo den gamle skåret ned, og han var som død, men doktoren fik ham dog til live igjen. Da han kom til sig selv, fortalte han, at da de andre var gået op, så vilde han til at probere det, men aldrig så snart han havde fået hagen i strikken, så var det akkurat, ligesom der kunde have været lagt en tønde korn på hovedet af ham, og så vidste han ikke mere af sig selv. Havde de nu ikke kommet ind og fået dören sprængt, så havde han aldrig kommet til live igjen. Manden fra Jerup så det hele og forsikrede, at det var sandt. Min fader tjente i gården ved ham, og han fortalte ham det. Han kunde blive så gal, når folk ikke vilde tro hans fortælling.