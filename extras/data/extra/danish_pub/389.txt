Der var et sted, der var en lindormebegravelse og lige så langt som stendiget var, der stod over den, lige så lang har lindormen været. Den havde ædt en mand og et spænd heste og så en plov, og så var den bleven dvask af det, og der var kommet nogen over den og havde stenet den ihjel med sten ene af det dige. Så byggede de det dige over den der, hvor den lå, og sådan blev det til. Ja, det lyder sært, men én må tage i betragtning, at det var små bæster den gang og træplove. Min oldefader sagde, hvor det var, men a kan ikke huske det.