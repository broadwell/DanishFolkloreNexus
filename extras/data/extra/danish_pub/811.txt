I en höj på Horns mark boede en trold, og han havde en sort ko, der gik ved en gårdmands køer, som boede i nærheden af höjen. Drengen, der passede køerne, måtte tillige passe troldens ko, men han fik også betaling derfor, ti hver dag stod der henne ved höjen en tallerken med en pandekage og en toskilling på. Så et år fik gårdmanden en dreng, der var sådan en slemme knægt. Den forste dag han kom ud med køerne, kom jo også troldens sorte ko. Drengen gik nu hen til höjen for at se, om det passede, hvad han havde hørt, at der skulde stå en tallerken med en pandekage og en toskilling på. Jo, det passede godt nok, og drengen spiste pandekagen og puttede skillingen i lommen. Men så knappede han hans bukser ned og gjorde hans behov på tallerkenen. Fra den dag af kom der hverken pandekage eller toskilling, men den sorte ko blev lige godt ved at komme, så den dreng måtte passe troldens ko uden betaling.