1. "Jeg haver sovet hos en Greve udi Nat.
han haver mig saa hemmelig bedaaret."
— Hej fallit faldera, hej kom falderaldera 
Han haver mig saa hemmelig bedaaret.

2. "Nej, ikke saa haver jeg bedaaret dig, 
jeg vilde dig saa redelig betale.

3. Min Stalddreng saa god ham giver jeg dig 
og dertil to tusende Dukater."

4. "Nej, dersom jeg ikke min Herre kan faa, 
saa vil jeg rejse hjem til min Moder."

5. Og da jeg nu kom i min Faders Gaard, 
der stander min kjær Moder udi Porten.

6. "Velkommen, min Datter saa faver og fin, 
hvorledes haver Rejsen dig begangen?"

7. "Min Rejse den haver begangen sig saa, 
at jeg nu et Foster skulde føde."

8. "Behager dig Mjød, behager dig Vin, 
ej heller de brune Muskater?"

9. "Nej, hverken behager mig Mjød eller Vin, 
ej heller de brune Muskater.

10. Men jeg behager mest en velopredte Seng,
hvorudi mine Lemmer kunde hvile."

11. Den Greve han drømte om Natten, som han laa, 
lille Lise hun var død af stor Kvide.

12. Den Greve han talte til Stalddrengen sin: 
"Du sadler dig og mig et Par Hester.

13. Og saa vil vi ride baade Nat og Dag, 
indtil vi lille Lise kunde finde."

14. Saa red de dennem ad Vejen frem, 
da hørte de de Klokker monne ringe.

15. Den Greve han taler til Stalddrengen sin: 
"Hvad monne disse Klokker betyder?"

16. "De Klokker de monne betyde for vist, 
at der nu et Lig monne være."

17. Ja, saa red de dennem lidt længere frem, 
da kom de til de Gravrer, som graver.

18. "Og hør nu, I Gravrer, I Gravrer fin! 
til hvem graver I disse Grave?"

19. "Ja, det er til en Jomfru saa faver og fin, 
i Livet haver hedt lille Lise."

20. "Og er det lille Lise, I graver til,
saa haver Gud forlindret hendes Kvide.

21. Saa gjør I den Grav saa vid og saa bred, 
at to derudi kunde hvile."

22. Ja, saa red de dennem lidt længere frem, 
der kom de til de Bærer', som bærer.

23. "Og hør nu, I Bærer', I Bærere fin! 
hvem er det, som I bærer paa Baaren?"

24. "Ja, det er en Jomfru saa faver og fin, 
i Livet haver hedt lille Lise."

25. "For min Skyld saa haver hun lidet stor Nød, 
for hende vil jeg lide stor Kvide."

26. Saa satte han Spydet alt for en Sten 
og stak den alt udi sin Side.

27.  Saa tog de den Greve saa blodig, som han var, 
og lagde ham ved Jomfruens Side.
— Hej fallit faldera, hej kom falderaldera 
Og lagde ham ved Jomfruens Side.
