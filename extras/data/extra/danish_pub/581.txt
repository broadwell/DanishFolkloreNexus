Der boede en from gudfrygtig munk i Snæverris skov ved Birkendegård, som havde taget et lille pigebarn til sig og givet det et lille lam til legekammerat, og de var da altid hos hin-anden. Så hændtes det, at tre mænd, der led af en meget slem sygdom, kom til munken for at blive helbredede. "Ja, jeg kan nok helbrede jer, men det vil koste et offer af én, som endnu ikke kar lært at ofre," sagde munken, "kan jeg derfor ikke blive fri?" Nej, det kunde han da ikke. "Så grav da en grav!" Og de tre mænd tog fat. Derpå kaldte han ad den lille pige og sagde til hende: "Kan du få dit lam til at springe ned i den grav?" — "Ja, let," svarede hun glad og kaldte på lammet, der straks sprang ned "Kast nu jord på!" bød munken mændene, og så blev den jordet, men de var med det samme helbredede.