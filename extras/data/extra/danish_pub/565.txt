En aften siger en karl til mig, om a vil ikke med over til Egebjærg, og vi følges da ad. Omsider skal vi til at hjem, og vi følges da om ved blegehaven, der er ved Hostrup hovedgård. Der får karlen syn på et fruentimmer. "Det er nok stuepigen," siger han, "der er omme efter noget på bleg. Hold bi", siger han, "så kan vi følges ad!" Så kommer hun hen og ser ham lige ind i ansigtet, og hun var så kridendes hvid og var i helt hvide klæder. Det giver mig en forfærdelig forbluffelse, og a tager trit til siden, og så går a ind i folkestuen, og da a har siddet der en tid, går a op i mit kammer. Jomfruen blev ved at følge den anden karl op til hans kammer og huggede ham om uden for hans dör, og da han kom ind, hug hun ham atter omkuld og siedes med ham, ilav han kom af hans klæder. Han døvede også med at være i sengen for hende, og det skrumlede svært på hans træsko. Det skal have været en jomfru, der havde taget hendes barn af med livet omme i blegehaven og havde sin gang op til Skakkenborg höj på marken.