Her oppe i præstegården skal have boet en præst, der hed den sorte Jens. Han var så slem til at gå på kirkegården om aftenen, og det fandt konen nu for uret. Så fik hun kusken til at tage et lagen over sig og forskrække ham. Så råber præsten: "Er du et menneske, sig, er du Satan, vig!" Sådan sagde han tre gange. Karlen bier jo for længe med at svare, og da han skal se til, er han i jorden til knæerne. Det var ved enden af laden, dether gik for sig, og så siger han: "Det er mig, fåår." — "Nu er det for sildig, nu kan jeg ikke redde dig." Han gik ind og hentede vin og brød og berettede ham på, og satte ham derefter ned. Det er på det sted, hvor man lige drejer ind til præstegården.