Ham der var fader til min moders gamlemo'r, han var fra Nysum kro og havde været henne og tjent kongen i 11 år. Han hed Jens Smed. Så drömte hans moder, at han kom hjem. Hun satte sig om aftenen paa bordet og gav sig til at karte. Hendes mand sagde til hende: "Hvad, vil du ikke i seng?" — "Nej", siger hun, »her vil a sidde, til vor Jens kommer hjem«. Han kom også den samme nat, og de havde ikke hørt fra ham i al den tid, for den gang kunde de jo ikke skrive.
     Ja, den krokone var god til at drömme. En gang var der blevet væk af hendes småpenge, hun skulde jo have nogle at give igjen af, når de kjöbte en pægl ved hende. Så siger hun til manden: Hvi han sådan havde taget af hendes penge. Han sagde, at han havde ingen taget. Men om natten drömte hun, hvordan det var gået til. En dag i höstens tid, hun var gået ud for at tage op, kom en gammel mand ind ad køllehalsen, lukkede frammersdören op og gik ind i kammeret. Kromanden så ham dog, listede i hosefödder bag efter og vilde se, hvordan han bar sig ad. Først drak han af én flaske og så af en anden og så efter, om det sank noget, tog endelig nogle af hendes småpenge, da han havde drukket, men blev taget af kromanden, da han kom ud. Han gav ham nogle træk og tog pengene fra ham og lod ham gå med det. Se, det havde hun nu drömt, og nu måtte kromanden gå til bekjendelse, han havde ikke villet fortælle hende noget om det tör.