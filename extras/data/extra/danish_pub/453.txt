Midtvejs mellem Martofte og Snare ligger Peder Moses höj, hvori der tilforn boede dværge. En aften, som nogle unge folk gik fra Martofte til Snave for at lege jul og kom tæt forbi höjen, fik en lystig fyr iblandt dem det indfald at råbe: "Hej, hej, bjærgfolk, vil I med til Snave at lege jul?" I det samme hørte de det råbe inde i höjen: "Peder Mose, tag mig mine hose, jeg skal til Snave at lege jul!" Men da de derpå hørte en snakken og buldren med kistelåg derinde, blev de alle sammen bange og skyndte sig ad Snave til. Lidt efter viste sig i dören til gildestuen en lille pusling, og folkene blev end mere bestyrtede, end de för havde været. Dog nogle af dem bød ham ind, og han gik også og spögte med dem en tid af natten.