Min farbroders sön i Lille-Arden var forhekset, og så tog de hen til en klog mand, de kaldte Yww Luet (Iver L..t). Han kom, og så måtte alle folkene i seng, for hvis nøgen blev oppe, kunde det ikke hjælpe noget. Han skulde jo tale med den Gamle. Men så havde de sådan en stor tøs, der også var kommen i seng og skulde jo sove, hun var nysgjerrig, som sådanne folk altid er, og hun lå med dynen over hovedet og kikkede ud for at se, hvad Ywer bestilte. Han sad ved bordet med en brændevinsflaske for sig og tog en dram og blandede de mediciner, der skulde bruges til dether heksevæsen. Ligesom det nu var sådan, at han fik noget blændet sammen, så sagde han: "Er det rå nok?" Da pikkede det tre gange i loftet, og så holdt han op. Pigen sagde siden: "Dersom Fanden ikke var i min faders gård den nat, så har han heller aldrig været der." Men drengen døde skam, heksemesteren fik ham ikke kureret.