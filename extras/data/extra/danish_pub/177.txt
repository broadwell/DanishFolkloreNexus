Der oppe i Stenum var en pige, som var bleven forlovet, men så slår kjæresten hende fejl, og hun gik nu en 6, 8 dage og spekulerede på at tage livet af sig selv. Så en aften var det så gruelig mørkt, og hun vilde da gå ind i vognskjulet og hænge sig der. Men hvordan skal a se og finde et stykke reb? tænkte hun ved sig selv, det er så mørkt, for hun havde lukket porten, da hun var kommen ind. I det samme bliver det så lyst derinde, som det var om hjemlys dag, og hun bliver så forskrækket, at hun giver sig til at læse sit fadervor. Men så snart hun havde læst det, så blev det lige så mørkt, som det forhen havde været. Så gik hun ud igjen, og Fanden fik ingen held af hende den gang. Anden dagen efter fortalte hun det til hendes gårdpige, hvordan det var gået med hende om aftenen, den pige tjente på gården ved siden af, og det var netop hende, der blev gift med Gotfred, som kom til at bo oppe i Bjærgene. Hun fortalte det til andre, og så blev det godt mellem pigen og kjæresten igjen, og siden blev de gift Sammen.