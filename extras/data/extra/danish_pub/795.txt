Der var en pige, der havde sådan en frygtelig tandpine. Så fik hun det råd, at hun skulde have kirkemuld i en klud og lægge ved dem, og det skulde hentes på kirkegården ved midnats-tide. Men hun kunde ingen få til at gå derop og hente det, de var bange hveren. Endelig tråj deres tjenestekarl frem, han mente, han var den mest modige. Men den gang han kom til kirkegårds-diget, faldt hans mod, og han turde heller ikke gå derind. Da han så gik tilbage, gik han ind og tog muld i deres have og gav hende. Da standsede hendes tandpine. En tid efter kom karlen derfra og kom et andet sted hen at tjene. Han var henne en tre, fire år, men kom da til byen igjen i besøg. Så vilde han også ind at besøge dem, han havde tjent. "Nå, hvordan går det med dine tænd?" siger han til pigen, "har de været gale siden?" Nej, han skulde have så mange tak, for det han tog sig den dristighed på. Han forklarer så, hvad muld det var. Så snart hun fik det at vide, var æ tænd lige gale igjen.