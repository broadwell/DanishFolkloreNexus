På gården Torsmark ved Brönderslev levede for mange år tilbage et par ægtefolk, som holdt så overmåde meget af hinanden, så de ønskede, at den ene ikke skulde overleve den anden. De fik virkelig også deres ønske opfyldt, da de døde begge i én og samme time. Men ikke desto mindre så man dem om aftenen gå arm i arm op ad vejen, der førte fra kirkegården til Torsmark, dörene på gården åbnede sig som af sig selv for dem, og de skred sagte ind, iklædt lange hvide klæder. I sovekammeret standsede de ved dören, samme vej som de var komne. Ejeren på gården lod præsten hente, for at denne skulde få at vide af gjen-gangerne, hvad de gik efter, og da de om aftenen efter indfandt sig, tiltalte præsten dem med disse ord: "Min sjæl lover Herren," hvorpå de begge svarede: "Min gjör også." — "Hvad går I så her efter?" spurgte præsten. Konen tog til orde og sagde, at hun havde gjemt 24 fireogtyveskillinger i et strömpeskaft, der lå gjemt under sengen: "Når I løfter den store sten op, som ligger løs" sagde hun, "da vil I der finde skatten". Hvorpå de begge forsvandt. Dagen efter sögte man under sengen og fandt ganske rigtig pengene, som den døde kone havde sagt. Fra den tid af fik de to gamle mennesker ro i graven, da man aldrig siden så dem gå til gården for at gjentage deres natlige besøg.