Ane Husted her oppe kunde også trolde og skabe sig om til en hare. Hun gik om nætterne på folks mark og i deres stald og deres køkken. Men til sidst fik hun hendes bane ved det. De skød på hende mange gange, men det bed ikke på. Til sidst blev haren skudt lak i det ene bagben, og så var Ane Husted bleven dårlig i det ene ben og lå længe, inden hun døde. Så fik de ild under hende til sidst, og det er en 14, 15 år siden hun døde. Hun havde hendes penge i hoseskafter og gryder, der var gravet ned i kjøkkenet.