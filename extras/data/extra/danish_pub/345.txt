Börnene stiller sig i Række, det ene bag det andet og holdende godt fast i hverandre. Den bageste er Marie, og én er Frister. Han kommer til den første og spörger: Hvor bor Marie? Der svares: Næst æbag (eller: I Bethlehem i Davids Stad). Han går da til den næste, og samme Samtale forefalder. Endelig kommer han til Marie og spörger ligeså. Her bor hun! svares med en Stemme, som tyder på, at hun ret har følt Livets Möje. Så spörger han: Kan a ikke få én af dine Dötre og dandse med? Det står gjærne hårdt et Stød, ti hun foregiver, at de skal hjælpe hende at karte, spinde, væve o. s. v , så hun ikke kan undvære hende, men endelig siger hun: Vil du love mig, at den kan komme i Himmerig, så får du at tage den. Det lover han. Så kommer Datteren om for Fristeren med fast tillukket Mund, og han frister hende på alle optænkelige Måder, ti det gjælder om at få hendes Tænder at se. Han spörger, hvor gammel hun er, og hun svarer mumlende på det o. s. v. Lykkes det ham så at få hendes Tænder at se, skal hun til Helvede, ellers kommer hun til Himmerig. Sådan kommer Marie af med sine Dötre den ene efter den anden, og de henvises enten til Himmerig eller Helvede. Når hun er færdig med dem, skal hun hen at se til sine Dötre. Dem, der er i Helvede, de har det så ondt, men de i Himmerig siger: Vi har det så godt, så godt. Er den bageste en Dreng, kaldes han ikke Marie, men Josef, og Fristeren spörger: Hvor bor Josef? Han spörger ham, om han kan få én af hans Sönner til at hjælpe ham at tømre.