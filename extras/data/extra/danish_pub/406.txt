I Vissing skov var et sted, hvor deres barn blev forbyt, og de fik en skifting i steden, der havde et usædvanligt öjesyn, den satte öjnene stive i hovedet hele tiden. Den havde også et usædvanlig stort hoved, men læjt (lignede) ellers barnet godt nok. Nu vidste de aldrig deres råd. Så kom der én og lærte dem, at de skulde tage og lave noget dygtig pandekage, og de skulde bruge æg til dem, men hver gang de fik slået et æg i stykker, skulde de slå skallen i hovedet på ungen, for troldtöjet var usynligt til stede, og når de så det, troede de jo, den fik ikke andet. Det gik også en lille tid, så kom troldfolket med deres eget barn og smed det i vuggen, men tog skiftingen med de ord : "A havde missel aldrig troet i mine dage, te æggeskaller skulde være gode at fede med." Så strøg den. Men for at det nu ikke skulde ske en anden gang, så blev der syet kors på alt barnets töj, det lå i, og så blev barnet kristnet.