Der har været en gammel tale om en spade, der skulde laves ti! af ni hug, og når man satte den om aftenen, blev den flyt om natten til det sted, hvor der skulde være guld gravet ned, og så kunde man grave det op. En sådan spade var af træ, og hvis der var en knot, kunde den godt blive siddende og bruges som trad. Man tog en gren af et træ, som egnede sig for det, og så skulde der hugges tre hug på den tre torsdag morgener i træk, to hug æfor og ét æbag hver gang, og når de tre torsdag morgener var gået, og de ni hug udførte, skulde bladet være færdigt. Min fader gik til en mand og vilde have ham til at lave den spade. Ja, det vilde han godt. "Men a skal hugge de tre hug hver dag i Fandens navn, og det vil a også godt gjøre. Dernæst skal a i de tre uger lægge mig og rejse mig i Fandens navn." Da min fader hørte det, sagde han: "Det vil a minsæl ikke have dig til." Så blev der altså ikke noget ud af det arbejde.