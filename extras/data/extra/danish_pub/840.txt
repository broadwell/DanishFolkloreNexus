Det berettes, at Valdemar Atterdag under navn ?f Fyenshovedmanden gjorde jagtrejser gjennem det nordlige Fyen. Han tog igjennem en gård i Egense på Hindsholm, hvor der var to porte lige over for hinanden, og på den tid, da folkene ventede ham, lod de portene stå åbne.   Da han kom igjenneni den allernordligste by, Nordskov, på rejsen til Fyenshoved, var han bleven tørstig og bankede på dören til et hus for at få noget at drikke. Konen lukkede op og gav ham en potte öl (andre siger kjærnemælk) at drikke. På sine rejser undlod Fynshovedmanden ikke at betale for, hvad han modtog, således også her. Da han ingen småpenge havde hos sig, sagde han til konen:
"Væk, var dig, min pfert (hest) slar dig!" Konen foer forskrækket ind, og med det samme lød et klask på dören.   Næste dag fandt konen en sølvhestesko siddende i dören.
[Meddelt af Knud Nielsen, Etterup, og ham fortalt af hans hustru, der var fra Hindsholm, hvor sagnet er almindelig bekjendt.]