Det er vist, der er havfolk til. 1826, da havet brodø ind, var det sådan forfærdeligt godt vejr dagen för. Det var den dag, de skulde have deres juleaftens-natter, og fiskerne var tagne ud og var rigtig komne til at fiske. Så lå der en fisker noget fra de andre og fiskede. Da kommer der en havfrue op lige tæt ved hans båd, og hun trækker en hose af den ene fod og på den anden, og det lige så såre, hun havde ikke uden én hose, og den byttede hun idelig. Men så river han en sok af hans ene ben — han havde jo undersokker — og kyler ud til havfruen. Hun snapper den og sætter ned igjen i vandet. Den gang hun havde været nede så meget som et kvarter, så sætter hun op lige ved hans båd igjen: "Hør du, mand, mig hosen gav, du skal stræb' og skynd' dig i land, hejs kommer du til at spis' din ywl-aftensnætter her i aften." Så stræbte han og hans makkere at sætte i land, men de var aldrig så snarere i land, för havfruen rejser en sådan storm, te de druknede hverén, der var på havet. Men den mand og hans folk blev frelste. Den dag var det, havet brød ind.