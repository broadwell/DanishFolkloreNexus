En mand på Endelave var ude ved et kjær (mod nord i retning af hagen) for at skyde. Så snart han havde lösnet det første skud, hørte han en forfærdelig larm og bulder. Manden blev da bange og skyndte sig af sted hjemad, men han havde ikke løbet ret længe, för en kalv med et par store røde öjne sprang op på ryggen af ham og slog forbenene om hans hals. Endelig kom han i tanker om, at han havde hørt, at alt spøgeri måtte vige for skarpt stål, og han tik da sin lommekniv op og stak med denne efter kalven, der så straks forlod ham.