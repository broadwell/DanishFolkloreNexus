Der er en lille herregård ved Æbeltoft, der kaldes Bogeneholm, og der var en mand indbuden. som hed Greve-Niels. Han var fra Æbeltoft  og skulde da være som nar eller bajads der ved et selskab. Så sad de og fik dem nogle punse, og hvordan det kom i snak, han kjøber da gården for en bagatel. Så vilde han have dem det skreven imellem, men de havde ikke papir til det lige ved hånden. "Vi kan jo godt skrive det på et stykke tobakspapir", siger han. Næste dag gik han til en prokurator med det papir og viste ham det. "Ja, det kan vi jo godt bruge". Så fik han gården og kom siden til at eje en stor del af Æbeltoft.