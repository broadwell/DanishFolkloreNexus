Indtil for få år siden lå der en stor sten i Nörre-Lem hede, som kaldtes Simons-stenen og sagdes at være kastet derhen af en trold på Tylandssiden, som vilde have slået Rödding kirke ned, men den var ham for tung og faldt ude i heden. Folk kløvede efterhånden stykker af den og bortførte disse, og da Bustrup lade for få år siden afbrændte ved lynild, brugtes resten af stenen, som kjöbtes af Bustrup ejer og hjemførtes af ham til gården. Der var 30 gode læs. Man kunde i stenen se spor af troldens fingre.