En soldat, der var i tjenesten, blev syg og døde der. Han havde seks daler i hans kiste på et særegent sted, sådan at folk skulde ikke nemt kunne finde dem. Så havde han en yngre broder, der lå oppe i et kammer der hjemme, og han kunde se ham om natten stå og pille ved hans kiste, som stod inde i storstuen. Den var jo bleven ført hjem og sat der. Denher dreng fortæller så, hvad han så. "Spörg ham, hvad han vil," sagde forældrene. Det vovede han ikke, men så fik han faderen ind til sig en nat. Han kunde også se ham, og han spörger ham efter det. Ja, han havde forvart de penge der mellem læddiken og kisten. Dagen efter undersøgte faderen stedet og fandt pengene, og siden så de ham aldrig mere.