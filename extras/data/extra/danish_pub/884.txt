Den tredje, der fik Cyprianus, kunde ikke blive af med den. Der var en smed i Regtrup ved Klavsholm, han hed Anders Lyng, og han havde fået den, men var uheldigvis bleven den tredje, og alt hvad han gjorde for at blive den kvit, hjalp ikke. För han kom til Regtrup, havde han boet i en anden by, som hed Matrup, og det flytte havde han gjort for at blive af med Cyprianus. Da han havde solgt huset, smækkede han den fast til et spændtræ og rejste. Men da han nu kom til Regtrup, lå den på bordet i hans ny bopæl. Da han nu atter så den, blev han så ærgerlig, at han gik hen og gjorde ild på i smedjen og tog den og puttede i ilden, og det kom ham for, at den var brændt al¬deles i aske. Men da han kom ind i sin stue, fandt han den atter på bordet. Fra den tid af havde han uheld med sig bestandig.