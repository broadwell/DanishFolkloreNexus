Der var en pige, hun havde Stifmoder, og hun var saa slem ved hende. Saa gik hun tit ude i Skoven, for hun kunde ikke holde ud at være hjemme, og der kommer en Kat til hende hver Dag. Det var nu en Karl, der var bleven skabt om i en Hankat af n Hegs, og han gik ogsaa der ude i Skoven. Saa siger han til Pigen en Dag, hun kunde sætte sig op paa hans Ryg og følge med ham hjem. Det gjorde hun, og nu løb han med hende. Da de var komne et langt Stykke hen, spurgte Katten hende, om hun kunde se noget. Ja, hun kunde se et stort Slot. ”Der skal vi til,” siger han, ”for der boer mine Forældre.”