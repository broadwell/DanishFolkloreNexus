Peder Hjort, Skjærslipper-Lassen og Bitte-Fanden plyndrede en gang hos en mand i Ersted. De kom ind ad et vindue. Konen skred ud af sengen imellem benene på dem. De fik fat i hendes pandeklæde, og det tog de så og bandt hendes hænder med, men tog sig ikke i vare for, at det var for på hende. Så tog de hende i nakken og slog hende en tre gange ned i gulvet og sagde: "Nu har hun nok". De havde bagt dagen för, og brødene lå på bænken foran bordet, men de var faldne ned, da roverne krøb ind ad vinduet, og nu lå hun der imellem brødene og fik hænderne løse og krøb så omkring og kom ud i hendes ene særk. Så rendte hun over isen i bare födder til en mand, der boede sønden for. Manden i sengen sloges de sådan med. De havde taget en gjærdestav og torsken ham med, så kjød og hår hængte på den. Der var ikke mindre end 36 knivstik i hans lår. De vilde have haft hans hænder bundne bag på, men kunde ikke, for dels var han for stærk, og dels var hans arme så stive, at de ikke kunde lade sig böje. Så opdagede de, at konen var væk, og nu fik de travlt med at lede efter penge og så komme af sted. Der var to tegnebøger, der stod på enden i skabet lige så tykke som salmebøger, og ingen lås var der for dem. Den ene tegnebog rystede røverne pengene af og kylte, og den anden tog de med dem. Så rendte de nu. Én af dem blev svimmel under vejs, og de vilde have været ved at skjære halsen over på ham, for at han ikke skulde røbe dem, men så fik en anden ham på nakken og kom til dasken igjen med ham.