En mand fra Langerimt i Als sogn ved Hadsund fortalte mig en dag, at han, medens han var en lille dreng, en gang i Hurup kro var bleven solgt til nogle omrejsende folk. Hans fader havde sluttet handelen, og pengene skulde udbetales. De rejsende foregav, at han skulde sættes i en tønde oppe ved Vesterhavet med en kringle i hånden, for at havet ikke skulde bryde ind. Det var nok ikke så lille en sum, der var lovet for drengen, men imidlertid kom Jep Jensen til, det var skolelæreren i Hurup, også blev der en anden vending. Han tog drengen, der hed Jakob Nielsen, med sig hjem, skjældte faderen ud, og så blev der intet af handelen.