Jörgen Birkebæk knappede blot den øverste del af hans vest, og folk fortalte om ham, at han havde gjort akkord med den Slemme, og han måtte komme og tage ham, når han blev færdig, men på den måde blev han aldrig færdig med at trække i klæderne. Han var en sær tvær én til at svare. Én spurgte: "Hvordan er dit boget i år, Jörgen?" — "Trekantet." — "Jamen hvad giver det af sig?" — "Så meget, som vi tærsker af det." På Kol-lemorten marked skulde han sælge en stud. "Hvad holder du den stud i?" — "I reb." — "Jamen hvor meget vil du have for den?" — "Penge." — "Ja, hvor mange?" — "Så mange, som vi kan komme til rette om."