De wa i di tier, te bæsteren gik løøs om æteroren i marken. Så wa dæ en mand i Hajjbjöre, dæ ræj ud å leje om hans bæster om muenen å vild si, hue di wa. Han ha sat jet i stålen om awtenen, få de han vil ha et å rii opo om muenen, næe han skul u å leje om di ane, å så to han de å sat sæ åp å rii opo. Da han no kam ud i marken, så ku han si åll hans bæste untawen de gro. Så kam han te en man, å ham spuu han, om han ku it sæjj ham, hue de gro øg wa, han ku si åll di ane, men de ku han it si. Så sæje manen: "I to do rie jo opo hen." — "I hwa to de gjör a jo åse."