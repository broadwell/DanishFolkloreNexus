Oppe imellem Hammer bakker i Hammer sogn er en stor sump, som er belagt med et tyndt lag grönsvær, men der er ingen bund at finde de første tyve alen. Der skal en gang have ligget en gård, hvis ejer ligeledes havde brugt spas med præsten som så mange steder. Denne var selv kjørende dertil, og så kjørte han da også derfra, men da han kom lidt uden for gården, spurgte han kusken, om han kunde se den. Han svarede, at han kunde blot se skorstenene, og lidt efter kunde han intet se.