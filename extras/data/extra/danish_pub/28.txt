     Der har været et røverslot et bitte korn sønden for Aldal der nede ved åen. Dronning Margrete lå så længe med hendes kavalleri og artilleri, inden hun fik det skudt ned. Der ligger en stor sten der nede ved Skjörping kjær et sted, de kalder den dronning Margretes sten, og den sad hun på, mens de skød slottet ned. Det røverslot kaldtes Stubberuphus. Lige sådan fortæller de og, det er gået Egholm slot. Nogle af stenene derfra blev ført til Skjörping, og man træder på dem, når man går ind ad Skjörping kirkedør. Omkring Egholm og Stubberup har der været store grave. Der er et stort hul inde i Ersted skov, de kalder Røverstuen, og da røverne der hørte, at de havde skudt Stubberuphus ned, turde de ikke være hjemme længere, og sådan blev det røverkram ødelagt her på egnen. Man siger ellers, at dronning Margrete brugte den list at vende skoene avet under hendes heste, og da røverne så fodsporene, troode de, hun var reden derfra, og så var det, hun fik held af at skyde slottet ned.
     Der har stået både æble- og blommetræer og stikkelsbærris på det sted, hvor slottet lå. Nogle har nok sagt, at det ikke har været andet end en höj, og Jens Krog i Årestrup gik endog så vidt, at han sagde: "Mon der har været rovere her?" men han var nu også så vantro. Min fader har fortalt mig, at der var både kalk og sten, de kunde prikke det op med deres kjæppe.
     Hofmand, der boede på Stubberuphus, skal være bleven slået ihjel i en tvekamp.
     Røverne i den oven omtalte røverkule tog en gang amtmanden fra Ålborg.  Han havde været i Randers at holde bryllup.  De skjulte dem i en stor hul eg noget nær ovre ved Rold skov, til han kom.