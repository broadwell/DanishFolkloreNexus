Her henne i de nörre byer var en kjælling, hun smurte hendes ovnsrafte og red på. Så havde hun pyntet en tagkjærv ud og lagt ved siden af manden så længe. Der lå en stakelsmand ude i deres bryggers og hørte, hvad hun sagde til ovnsraften, og så, hvordan hun smurte den af en krukke, og hvor hun satte den igjen. Da hun nu sagde: "Ingen steder imod, men alle steder med, og oven ud af lyren til Troms kirke i Norge", så foer hun væk. Så gik stakeismanden hen og tog krukken, og så smurte han hans kjæp. Men der havde stodderen hørt så meget fejl, at han sagde: "Alle steder imod og ingen steder med og oven ud af lyren og til Hasseris i Jylland." Der var han nemlig fra, og det faldt ham da for munden. Så satte han sig op på kjæppen, og den flöj alle steder imod med ham, og til sidst kom han da helt forstødt oven ud af lyren og hen til Hasseris, hvor den kylte ham i en møngspøl. Han kunde rigtignok sige, at han var kommen op at age med hans svoger.