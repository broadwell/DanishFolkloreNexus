Der brændte en gang en mølle ved Dørup, og der brændte en pige inde, og så sagde de, at hun gik igjen. Hver nat blev der sådan et spektakel i udhusene og larm i gården, og så kom der en stor sort hund rendende ind i laden. En snedker, der lå i et kammer, så hunden komme hen ad en tynd planke, og undrede sig meget over det. Man havde også set mølleren komme ud med en lampe i hånden. Nok er det, han måtte sælge møllen for den hunds skyld. De sagde, at mølleren havde selv stukket ild på møllen, og han var skyld i, at pigen indebrændte.