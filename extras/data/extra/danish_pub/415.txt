Min plejefader fortalte, at der på Svejstrup mark var et offersted på den flade mark, og fra hans drengetid af kaldtes stenene Støønsstæjet (stævnestedet). Se der støent de hinanden til, det gjorde folkene, når noget skulde forhandles, de skulde være fælles om. Der var to sten ved siderne, den bager sten gik op med noget som et bagslag, og selve kanten af det var helt hvas. Så var der to liggere over sidestenene med en åbning imellem, og når de gjorde ild under den, så kunde den ild brænde op imellem stenene og brænde mennesket, der var spændt på, og bagslaget var til at knuse ryggen på ham med.