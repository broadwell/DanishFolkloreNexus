Gamle Johanne har fortalt, at der var ellefolk i Havreballe skov. En karl, der var ude at lede efter nogle höveder en middag, var kommen til dem, og de dandsede med ham, og han gik ned til dem hver dag til en bestemt tid, og han viste folk, hvor han gik ned. Det var ved en ellerod. Men når han var hjemme, var han så sær og kunde hverken sandse eller samle. Der måtte tre præster til ham og læse for ham, inden de fik ham løst ud af det. Så var han rele efter den tid, men han skulde jo passe på ikke at komme der ud mere.