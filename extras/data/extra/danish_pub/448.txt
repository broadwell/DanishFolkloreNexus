En husmand, der havde en frugtsommelig kone, kom en aften hjem fra arbejde. Dören var lukket i, så han havde læs med at komme ind, men jorden var rodet op et sted under sylden. Da han kom ind i stuen, lå hans kone på sengen og var død, og livet var revet op på hende. Så vidste den elendige mand nok, hvem der havde gjort det, og da han så sig for omkring huset, sad varulven i møddingstedet og åd barnet.