En vig af den gamle fjordarm, hvoraf Kolindsund var den sidste rest, har gået helt op til Torsager, og man véd, at der i gammel tid har været sejlads helt derop til. Lige nord for skolen er fundet flere gamle fortöjnings-egepæle, tilhuggede i firkant, og nord for byen er en större eng, der kaldes Medkjærshavn. Her er for et par år siden fundet en gammel båd, men den var så skrøbelig, at den ikke kunde tages op. I samme eng er også fundet et skibsanker. En smøge i Torsager, der nu kaldes Pludderen, har heddet Skippergaden.