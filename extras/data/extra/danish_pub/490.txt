En karl havde en gang i hidsighed slået en tjenestedreng ihjel og nedgravet ham i marken. Man savnede ham vel, men ingen havde mistanke til karlen, og der gik flere år. Så traf det sig, at de havde sæd på den mark, hvor den døde dreng var gravet ned. Da sæden blev mejet, gik karlen forrest i rækken, og han huggede sin le fast i noget, der blev hængende ved leen. Da han så til, var det en menneskeknokkel, og da han tog den af leen, flød der blod ud af benet. Nu bekjendte han for de andre folk, hvad han havde gjort, og led sin straf for sin misgjerning.