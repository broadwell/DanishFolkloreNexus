Der skal en gang have været rövere i Rørbæk skov i Vester sogn. Der siges, at de havde en snor spændt over vejen, som gik gjennem skoven. Når nogen rørte ved den, ringede en klokke nede i deres hule, hvorpå de foer op og overfaldt den vejfarende. En gang kom en mand med kone og börn kjørende ad vejen, det mærkede röverne, overfaldt dem og slog dem ihjel på et lille barn nær. som de ikke nænnede at dræbe. Men lidt efter kom en fraværende röver, der hed Jörgen, hjem. Da han så barnet, sagde han: "Hvad er det for en unge, ham skal jeg snart negle!" hvorpå han tog barnet og slog det ihjel. Siden den tid kaldte de andre rövere ham altid Jörgen Negl.