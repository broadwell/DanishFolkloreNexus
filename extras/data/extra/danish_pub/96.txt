"Adamslegen" har været brugt her i legestuerne den tid a kan huske, og bruges endnu. Når de midt om natten er blevne noget trætte af at dandse, tager de fat på den.   Det går sådan til.
Alle pigerne står midt på gulvet og én får dem koblet sammen, så de tager i armene af hinanden. Den, der gjör det, er vel Adam. Så svinger de rundt på gulvet, idet de synger:
"Adam han gjorde et gilde så skjön, havde alle sine dötre forsamlet i lön, og hver af dem giver han en mand, som al deres sorrig borttage kan. Stat op, skjön junker, og skage din lok, og tag så en pige ud af vores flok! tag hverken den yngste, ej heller den ældst', men den, dig af hjærtet behager allerbedst. Til sidst sang de:
Stat op enhver især og skage din lok, og tag så en pige ud af vores flok!" 
Så blev dandsen almindelig.