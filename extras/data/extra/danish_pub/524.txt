Der var en enke, som en biskop havde frataget alle hendes ejendomme. Hendes sön havde været udenlands, og da han kom hjem tillige med en anden mand, så satte enken mad på bordet for dem. Men det vigtigste til maden manglede, og det var brød. Da sönnen spurgte om grunden dertil, sagde moderen, at brødet havde biskoppen taget, og der kunde de hente det. Sönnen og den fremmede mand red derpå hen og hævnede det på bispen ved at myrde ham i Hvidbjærg kirke.   