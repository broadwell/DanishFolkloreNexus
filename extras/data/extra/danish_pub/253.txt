Der vester ude ved en mølle der var en tatermand, som var bleven kjærester med datteren i møllen, og hun rendte i landet med ham. Hun kunde jo have haft møllen, hvis hun vilde have ladet ham være, men nu gjorde forældrene hende rent arveløs. De kom skidt til rette og trættedes imellem. En dag kom han til min faders ved Rude kirke, og så siger han til min moder: "Har De ikke set Gjertrud, moer?" — "Nej, a har så mænd ikke". — "Hun er gået hendes vej, hun har taget hele vor ejendom, hun har taget rygposen, og hun har taget sideposen, og hun har sågar taget håndposen, moer!" og så græd han. Nogle dage efter kom ban igjen med Gjertrud nok så fornøjet og glad, nu havde de skift forlig. Min oldemoder græd over det sölle kvindfolk, når hun kom der.