En mand, der hed Niels Krog og var nabo til mig, han gik ude i heden og passede fårene. Der var en masse hugorme, og næsten hver aften havde de bidt et får. Han var nemlig så slem til at slå dem ihjel, og derfor var de så slemme til at hade ham. Han havde en kjæp, som han slog dem ned med. Så var der en kone, der lærte ham at sige til den første, han mödte: "Vil du læ mæ å minn væær, så skal a nok la dæ å dinu væær." Siden lod han dem i fred, og de også ham. Det var her i Kloster hede, det gik for sig.