Imellem Tjæreborg og Trasborg til nord for Vadgård og inde i Bondegårds mark ligger Hellegård banke og Borregård banke. Her har ligget to borge. Fjenderne anfaldt manden på den sidste og stak ham ihjel, te indvoldene væltede ud. Så sagde han: "Nu er det bedst, lille börn, I gjör ende på det." Hans kone hed Buurgier, og hun fulgte dem udenfor, da de rejste af. Da de kom ud, törrede de deres blodige dolke af i hendes forklæde. Så tog de vejen efter Hellegård. De kom til nogle hyrder, og de flygtede. Manden flygtede for dem ud i en stendynge. "Er ræven her inde?" råbte de, stak ind med deres spyd og stak ham ihjel. Sådan faldt Hellegård, og bakken har navn efter ham endnu.