Der har al tid været så fuldt af snoge ved Brøndsted mølle, og så var det en dag, at begge den gamle Sören Møllers sönner vilde ud at skyde på dem, som de lå og solede sig rundt om på jorden ved de store elletræer. Da den gamle hører skuddene, kommer han imidlertid ud til dem og siger: "Drenge, forvar jer! de har været her för min tid og vil blive ved derefter, se jer op til træerne og skynd jer bort herfra." Og da de så op, var træerne fulde af snoge, der hang omkring på grenene.   Det havde de ikke set.