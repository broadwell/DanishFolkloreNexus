Ligesom solen var gået ned, så a en aften her i dalen sønden for to menneskeskikkelser, en grumme stor karl og et ussel bitte fruentimmer, der gik vester på. Han tog ved hende og hældte sig over imod hende, og så pludrede de sådan. Det slog sådan tykken for mine öjne, og da den lettede sig, så a dem. Men hvad de snakkede om, véd a ikke. A gik lige frem sønder imod dem, men de blev ved vester på. Der var et tyndt lag sne på, og a lagde straks mærke til, at mine spor så så tydelig i sneen, men deres var ikke synt, og så kom a jo i tanker om, at det var noget skidteri.