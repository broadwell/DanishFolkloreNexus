En præst havde for skik hver aften at gå i kirken og holde messe, men det var konen meget imod, hvorfor hun fik deres karl overtalt til at afskrække præsten fra at gå der op. "Er du et menneske, så tal, er du en djævel, så fly!" Karlen blev herved så bange, at han løb sin vej, men præstekonen listede ham dog til at prøve det endnu en gang. Næste aften, som præsten atter gik til kirken, kom karlen i en oksehud og stillede sig i en oprejst stilling ved kirkedören, men da præsten kom ud og så ham, begyndte han at mane ham i stedet for at blive bange for ham. Da nu karlen næsten var kommet helt ned, sagde han: "Fåer, fåer, de æ mæ." Præsten, som nu kjendte ham, blev meget kjed heraf, men kunde ikke mane ham tilbage igjen, dog bad han for hans sjæl, hvorpå han kom helt ned. Præsten fik nu lov til uhindret at gå til kirken og holde sin messe om aftenen.