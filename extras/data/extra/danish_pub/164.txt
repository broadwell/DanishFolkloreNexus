På en kirkegård her i Vendsyssel vilde en graver kaste en grav og støder på et lig, der var forrådnet, men hovedet var helt. Da han nu kaster det op mellem de andre ben, rasler det, og da var der bly i ørerne. Så bliver det mældt til sognefogden, og han kommer da efter, at en hestehandler var kommen til kroen om aftenen og død så pludselig om morgenen, hvorefter han blev begravet på kirkegården, og hans lig måtte det være. Det blev så opklaret, at krokonen, som var enke, havde aflivet ham og fået en 4000 daler for det. Hun var ikke død endnu og måtte be-kjende sin gjerning. Hun havde fået datteren til at hjælpe sig med at hælde blyet i ørerne på ham. Den gamle blev henrettet, og datteren kom i tugthuset på livstid.