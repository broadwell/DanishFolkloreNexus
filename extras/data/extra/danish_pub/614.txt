Der var en gang en sømand fra Borre, der var ude at sejle ved Søbjærg. Her fandt han en stor vante, som han tog og lod forfærdige mage til i Borre, og lagde dem så begge, hvor han havde fundet den første. Da han så nogen tid efter igjen sejlede ud fra Borre, hørte han, i det han kom forbi Søbjærg, en stærk stemme råbe :
"Hør du, vantevennen min, 
læg skuden til Borre ind, 
ti Tolk skryer, 
og egene knager i Norge.
Skipperen lagde da ind til Borre igjen, og straks efter rejste sig en storm, som der ikke var set mage til, og alle de skibe, der var ude på havet, blev ødelagte.
      Borre er en by på Møen, hvortil man sejlede i gamle dage. Søbjærg var i den tid et bjærg i søen, nu er der enge der omkring. Det ligger mellem Sømose og Klinten. "Tolk" er navnet på vandet i Grönsund ; det tolker uvejr for Møenboerne. Fortalt af Kirsten Andersdatter i Borre, som har det fra sin fader. 