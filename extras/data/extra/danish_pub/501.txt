Jens Langkniv boede i Hvistelstov höj vest for Navtrup kirke. Der gik en vej fra sundet til Navtrup og derfra videre österpå, og så plyndrede han dem, der færdedes ad vejen. Han havde tråde over vejen og en klokke inde i höjen, der ringede. Han og hans medhjælpere gik ind og stjal her oppe i Navtrup. Han var så stærk, at han kunde lette et sparretræ, der lå på kulen, og på den måde få gjort åbning, så en af de andre kunde krybe ud og tage, hvad de vilde have. En gang blev den ene af dem klemt fordærvet imellem sideremmen og sparretræet og blev der hængende.