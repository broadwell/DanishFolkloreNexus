Der var én et sted, der skulde manes, og han var nu så farlig til at gå igjen. Så var der tre præster om det, og de var samlede og sad hver med et lys inde ved et bord. Da kommer der en kapellan ind, han havde hørt om dether, og han satte sig ved siden af dem. Så spurgte han, om de troede nu, de kunde gjøre ham i stand. De så efter ham og lo, de tykte jo, de var meget villere, end han var. Så skar han tre pinde, og dem satte han over dören. Den gang han havde nu siddet lidt, så plat den ene pind ned. "Nu rejser han sig af graven", sagde kapellanen. Lidt efter faldt den anden pind ned. "Nu er han på vejen". Så faldt den tredje pind ned. "Nu er han her." Lige med ét kom han ind ad dören, og så gik han om til de andre og blæste deres lys ud, men hans lys kunde han ikke blæse ud. Så siger kapellanen til ham: "Følg du med mig her ned i nøds-ct og se efter, om fæet er bundet." — "Ja, det har vi ikke noget at gå efter." — "Du har også stjålet en gang." — — "Ja, det har a ikke gjort af overflod, men af nød og trang", og så hug han et hvedebrød lige ind i halsen på ham. "Følg du nu med mig." — "Ja, lad os så gå, Per Fæbinder". Siden bar kapellanen det navn. Så fulgte han med ham ud, og så blev han manet ned der inde i nødset.