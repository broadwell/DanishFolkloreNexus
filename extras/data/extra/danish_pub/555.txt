En karl, der var ilde plaget af mareridt, fik en aften drengen til at hjælpe sig. Han stoppede alle huller ind til kammeret så nær som et, for der skulde maren komme igjennem, mente han. Så skulde drengen rejse sig, når han mærkede, det blev galt, og stoppe det hul også. Dernæst skulde han kalde på karlen, så han kunde komme til sig selv igjen. Det gjorde drengen også, og om morgenen lå der en pige ved dem i sengen. Der var ingen, der kjendte hende, og heller ikke vidste hun, hvor hun var kommen fra, eller nogen ting. Den karl var mandens sön i gården, og så giftede han sig med pigen og fik gården, og de havde mange börn sammen. Så var det en dag, han vilde til at vise hende det hul, hun var kommen ind ad, og så smut' hun ud af det igjen, og han så hende aldrig mere.