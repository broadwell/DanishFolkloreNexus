Der var en almindelig tro om, at heksene, når de var på fart til Troms kirke, kunde drage ind ad glamhullerne på hver eneste kirke, de kom forbi, og der måtte de sidde oven på klokken og hvile dem. Så var der én, der hed Find, og en anden, der hed Rind, og de skulde besøge hinanden. De mödtes ved en kirke, som blev nævnet, men a kan ikke huske det. Så siger den eue til den anden: "A har faret fra Troms kirke og her til på fastende howw." Den anden skulde nu have haft mad til ham, men det havde han ikke. Der faldt jo noget mere snak mellem dem, men det kan a ikke mindes.