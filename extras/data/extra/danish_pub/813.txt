Det var den gamle Mads Jensen i Risby, han red en gang hen ad vejen. Så var der én, der skod efter ham, og han blev også ramt, men kuglen gik kun gjennem ydertröjen og nattröjen. Så tog han den og red tilbage med den til manden, der havde skudt, idet han sagde: "Du skal ikke ulejlige dig med at skyde efter mig mere." Manden blev helt forbløffet, da han fik sin kugle igjen. Men Rasmus Jensen var også født i en sejrsskjorte, og den havde han gjemt.