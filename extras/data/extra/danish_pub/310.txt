I ældre tid holdtes bryllupsgildet om fredagen, og løverdag var der anden dags gilde. Så om søndagen mödte hver mand og kone i gildefællet og kjørte med til kirke og tilbage. Det var så tredje dags gilde. Den dag skulde de have ægge-søbe, det vil sige kogt öl og æg og ristet brød. Første dag tik de kjödsuppe og soeskjöd og steg og søsterkage, anden dag suppe og soeskjöd, risengrød og fisk. I vor egn bod skafferne, og så var der tre smonere og tre forgangspiger, der skulde hjælpe skafferne og bære maden ind og varte op. Smonerne red så stærkt de kunde om kap til kirken, så bæsterne var færdige at skvatte, og hjem igjen red de ligeså stærkt og mældte foran vinduerne, at nu var brudefolkene viede. Så red de tilbage igjen imod dem. Der var også en bydekone. Det var en fattig kone, der brugtes til det. Hun fik en kop gryn hvert sted, og så skulde hun vaske op og kaldtes slat-op-kok. Foruden ved var der også en kokkekone, ligesom der er endnu. Når skafferen kom ind med det første fad risengrød, så gik der tre skud uden for vinduerne, og så skulde det forestille, at han blev så ræd, at han plat lige ned på dörtræet ind til overstuegulvet og spildte fadet med grøden, men det var da så heldigt, at det blot var sand. Han klagede sig nu elendig over, at han kom sådan af sted. "Det var da sorgeligt", sagde han, "de skød, ligesom a kom." — "Du blev nok ræd", sagde gjæsterne. "Ja, det var heller ikke uden grund". Så ligesom de skulde til at dandse, skulde fæstemanden dandses af laget. Ved min oldefaders bryllup gik det så varmt til, at sveden væltede ud af ham. De andre lå ovenpå ham der ude i gulvene, for der var jo dandse-sal der ude. De sloges forskrækkelig om ham, for karlene vilde beholde ham, og mændene vilde have ham, og de kom formelig til at slås om at få ham den røde lue sat på hovedet.