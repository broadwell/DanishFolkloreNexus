Beboerne i Lørslev, Ugilt sogn, vilde en gang grave Stovhöj ud, som ligger i lilbjærge. De havde til sine tider set en drage hæve sig op over höjen om natten, omgiven af ildsluer Så kom de til en kiste, og straks var alle mand i færd med at løfte den. Endelig havde de den ved gravens rand, men en kone, som også havde ved, var uforsigtig nok til at råbe: "Hold nu fast." I samme öjeblik faldt kisten fra dem, og de beholdt kun en hank af den.   Fra dragen hørtes nu en røst:
"Nu er a 15 alen nede i jorden;
må a int i Stowhöw blyww,
skal I åller mæ å Sørup sø dryww."
Denne sø ligger omtrent en fjerdingvej sydöst for Tårs kirke. Imod ondt vejr skal dragen kunne sees i søen som en lysning.