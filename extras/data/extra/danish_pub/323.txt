Kirsten Marie Pedersdatter er født den 27. oktober 1827 i Bodholm i Nielstrup, Rud sogn, sønden for Rud kirke. Faderen var fra Nielstrup fra noget, der kaldes Sahule. Stedet blev af bedstefaderen flyttet ud fra byen og op til Sahulested. Moderen er født i det sted, der endnu er lige ved kirken. Senere kjöbte faderen en gård i Villendrup, som Kirsten Maries broder endnu har, og derfra er hun bleven gift. Sine historier og sagn har hun efter moderen, der atter havde dem fra sin fader, som også var fra Nielstrup. Ved gilder kunde han samle alle folk om sig, da han var så udmærket til at fortælle. Kirsten Marie blev gift med Niels Møller, og de boer endnu på Hornslet mark vesten for stationen. En af hendes dötre har taget lærerindeeksamen.