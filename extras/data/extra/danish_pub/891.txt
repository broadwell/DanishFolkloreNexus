En konfirmand i Erslev gik til Tødsø præst. Så vandede de deres køer ude i præstegården, og hun sidder inde i konfirmant-stuen og siger: hvad de vilde give hende for at få deher køer til at dandse. Ja, det kunde hun ikke. Jo, det kunde hun retten. "A kan også sidde her inde og malke mælk af køerne." Nej, det kunde ikke lade sig gjøre. Jo, når hun kunde nu få en pregl og så et fad. Så kom præsten ind, og de andre fortalte ham det, hvad pigen havde sagt. "Kan du det, min pige?" Ja, hun kunde. Så bliver preglen hentet og fadet også, og hun kom til at malke. Da hun havde malket et stød, vilde hun ikke længere, for nu kom der blø. Så vilde han have at vide æd hende, hvem der havde lært hende det. Det var en gammel kone. Hun havde fået to kattehaler i ovnen, og når hun fik nu én til, så var hun udlært. Så lod præsten hende døbe om, og så var det forbi, nu kunde hun ikke lære sådant noget siden.