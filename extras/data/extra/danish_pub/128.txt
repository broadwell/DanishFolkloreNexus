To karle var ude i heden at grave törv. Så faldt den ene i sövn, og en hvid mus kom ud af hans hals og løb hen til en rende, hvor den løb og snölrede. Den anden lagde sin törvespade over renden, og så løb musen over og ind i jorden på den anden side. Lidt efter kom den tilbage og løb atter ind i karlens hals. Så vågnede han. "Du drömte nok" — "Ja." — "Hvad drömte du?" — "A drömte, te der var en kjedel fuld af penge i den bakke." — "Da vil vi også have dem, vi vil hen at kaste efter dem med det samme." — "A skiid," siger karlen, der sov. "Ja, a vil nu have gravet." Han fandt også kjedelen, og den var fuld af penge. Så fortalte han den anden karl, hvordan det var gået til.