Speitzer var så slem til at banke hans hovfolk. Så havde han en dag banket en stor dreng. Det var broder til Kræn Gatten. Kram Hornum fra Vester-Hornum har fortalt, at han så det. Dagen efter, da Kræn Gatten var til hove, og de havde ophöstet og gik og rev, holdt han sig noget tilbage, for det Speitzer skulde komme hen til ham. Det var sådan i en lavning. Sa kommer Speitzer og siger:
"Hør, Kristen, du kan vel slå mig en nist ild." — "Du skal have Fanden, hvad var det du gjorde ved min broder i går?" Han begyndte da at høde ad ham med kjæppen og sagde: "Ja, du kan få noget med, god karl." Så sprang Kristen på ham, men han kunde ikke vælte ham, for det var et bæst så tykt og så stærkt, denher Speitzer. I det samme kommer Per Skytte til. Så siger Kræ Gatten: "Er du en brav karl, sa hjælper du nu mig!" — "Nej, hjælp du mig," sagde Speitzer, "så vil jeg give dig min ene herregård." — "Ja, a skal hjælpe dig," sagde Per Skytte. Luen var kommen af Speitzer, og han var skaldhovedet, og så hug Per riven ned i hovedet af ham, te blodet det strittede lige ud af ham, og så hug de ham om kuld og stod ved hver side af ham og sparkede ham begge to ind i siden og gröttede alle hans sideben. Så troede de nu, han var død, den gang han vilde ikke røre sig længere, og så rendte de. Men i det samme lettede han hovedet lige i vejret. "Har du ikke fået nok endnu," siger de, "da skal du endda få," og så tog de en sten og lagde hans höjre hånd på og tog en anden sten og gröttede handen med på stenen. Dernæst tog de hver en hest og red deres vej.
Så blev der sendt spejdere ud for at skulle have dem fundet. De kom også så nær til dem, at de kom til et sted, hvor den ene af dem var. Det var nok Skytten. Så jog de ham ind i et klædeskab. De havde et bitte barn, der gik på gulvet, og da spejderne nu kom derind at søge, så gik dether bitte barn og sagde: "Mand i kave, mand i kave."   Men de forstod det ikke rigtig, og moderen tog barnet og løb ud af vejen med det, så de fandt ham ikke. Flygtningerne tog op ad Holsten og kom da fra det. Skytten kom siden til at bo i Fyen, sagde de.
Men nu var det Speitzer, vi skulde høre om. Præsten kom til ham, eller også der blev sendt bud efter ham, og han sagde: "Ja, jeg har nok sagt Dem det, Speitzer. Har De nu noget på samvittigheden, så bekjend det for mig, for De kommer nok ikke fra det?" — "Nej, jeg bekjender for min Gud i Himlen og ikke for Dem." Han kom sig dog nok igjen, men hans höjre hånd blev aldrig rask mere. Hans höjre hånd havde han mist, sagde man, men Helvede havde han tjent. Så sagde han gården farvel og rejste anden steds hen. Madammen vilde så gjærne, han skulde have død, men det kunde nu ikke blive til noget. Når han kaldte på hende eller på jomfruen, og de kom ikke, så måtte han til sidst kalde på hans husholderske, som han lå og hækkede med, og vilde ingen anden komme, så kom hun.
Kristen Hornum sagde, at blodet løb af ham over en halv ager, da han skulde føres hjem.
En gang havde alle hovfolkene lagt sig til at sove, for de troede ikke, han kom. Men så var han ved dem, inden de tænkte et ord af, han sagde ingen ting til dem, men begyndte at prygle løs på dem, og det blev ban ved med, til de havde fået noget alle sammen. Så var der en, der sagde: "Det plejer altid at lysne, för det tordner, men denne gang tordnede det, för det lysnede."