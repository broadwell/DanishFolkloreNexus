I pestens tid kjørte de her oppe fra gårdene Ajstrup, Røgind og Gamskjær med de døde til kirkegården. Så havde en mand fået et meget stort læs på, og deriblandt var én, som ikke var helt død. Da de kjører om ved Tingvad forbi noget skov, får han fat i en gren af et træ og hejser sig selv af vognen og kommer ind i skoven, og han bliver ved at leve. Det er ikke fri, der er lidt træer endnu der ved Tingvad. Ved Halskov og Bådsgård har der været svært med skov.
     På den østre side af Kobberup kirkegård er en pestkule. Den er groet til med lyng, og stedet er nok så höjt som det andet.