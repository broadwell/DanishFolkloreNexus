Som satire på det forhen brugte redskab, kan her sættes følgende historie: Det förste a kan huske, brugte de læderrebe, der var lagt ligesom hamperebe er nu, og når de fik dem kjørt i stykker, så kunde de bruge dem til plejlole. De havde stavseltræer eller sejltræer på hestene. Det var den gang skik, når de havde fået avlen i jorden, at de kjørte til Nibe at hente sig et læs sild. Så var der en mand, han fik sig nogle store dramme der nede, og det blev aften, inden han kom fra byen. Den gang han kom så forbi Ugslev (Vogslev) kirke, så er der en stor bakke sønden for byen, som han skulde op ad, og der satte han sig af og gik ved siden af vognen. Så gav det sig til at regne så stærkt. Da han nu var kommen et stykke hen, vilde han til at op at age igjen, men da var vognen væk, og han kunde ikke se andet på hestene end puderne og de bare sejltræer, for det regnede jo og var mørkt. Nu vidste han aldrig, hvad han skulde gjore, men så satte han sig da op at ride på den æhånds hest og red så hjem ad. Han kommer så hjem, tager puderne og sejltræerne af hestene og hænger dem på nogle store trækroge på nordsiden af laden, som de havde at hænge deres redskab på, når de kom hjem af marken om foråret. Han går nu ind og fortæller konen, hvordan han er kommen af sted, og han skulde jo hen og hente vognen, men nu fik det at være til dag, da det var et vejr, så det var forfærdeligt. Men hen i dagningen blev det sådan et blæsende törrevejr, og ligesom rebene de törredes ind, så kom vognen, den var nemlig bleven stående på vejen, og rebene havde givet sig forfærdelig i regnen. Den gang da klokken var ti, da havde han hans vogn og hans sild hjemme, den kom ind ad gården til ham. Han brugte de læderrebe så længe han var mand, og han hed Ell-Lavst, vel sagtens efter hans moder. Hans son kaldte de Ell-Jens eller Jens Nörgård, og han fik dem bag efter ham. En stump af dem var endnu til, da Peder Tygesen blev mand, og han havde nok af dem at binde hans plejle med.