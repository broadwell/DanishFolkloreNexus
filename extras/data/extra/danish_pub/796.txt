Frederik Glarmester, der var røgter på Vilhelmsborg, han fortalte, at hans moder var en trold, og hun skulde til Troms kirke hver Voldborg aften. Da han var bleven en stor knægt, så tykte han, han vilde også gjærne prøve denher riden. Han red på et limeskaft, og hans moder red på en rage. Men han havde jo ikke rigtig fået fat på, hvad hun sagde, og så sagde han: "Op og ned og op og ned", og så blev han ved til det øverste af skorstenen og så ned igjen, og sådan blev han ved, til det blev dag, og sled alle klæderne af sig, både tröje og bukser, så der var snart ikke klædetråd på ham, da han endelig var fri og kunde gå hans vej.