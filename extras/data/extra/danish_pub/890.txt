Der boede en gårdmand i Åsum ved Odense, han tjente i sine unge dage som karl et sted i byen, og i den samme gård var også en stor dreng. Så en Mortensaften siger karlen til drengen, om han vilde tjene penge. Ja, det vilde jo drengen nok. Så skulde han have 8 sk. for at gå hen til kirken og løbe tre gange rundt om den og hver gang råbe indad nøglehullet: "Jeg vil hore Fanden til!" Da han kom til dören tredje gang, kom der en hvid skikkelse, som der stod ild ud af munden på. Det var jo karlen, der havde fået et lagen over sig og noget trøske i munden. Drengen fik ikke råbt tredje gang, men gik fra forstanden over det.