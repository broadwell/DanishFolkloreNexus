Det var nogle hårde karle, der boede her i byen. De sloges og drak og tumlede, og om anden dagen drak de forlig igjen ved en flaske brændevin.   Der var brændevin at få i Årestrup ved væverens, og så var de så knöve til at gå til kirke. Der sad de da og drak om søndagen og blev så fulde, at de bar hverandre hjem. Den gamle Jens Indersen (Ingvorsen), det var en stor og stærk stodder, og hans nabo Sören Östergård, der var lam og nemmere til at blive fuld, de boede ovre på den søndre side af byen, og så tog den gamle Jens ham på ryggen og rejste af med ham, idet han sagde: "No rier a Dæwlen parier mæ mæ dæ liig te Skjörping". Det svarte han, nar Sören spurgte ham: "Hvor rider vi hen?"