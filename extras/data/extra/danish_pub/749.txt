Der var en gammel byhöwr i byen Aså, og han fik da hans lön så længe som han levede. Der, som han havde haft hans opholdssted, der gik han til, efter at han var død, og stod og krattede i en stolpe i fæhuset. Det sted kom der en skjøddes-løs knægt at tjene. Så siger de andre, at han skulde da ikke gå ud om natten ved den og den tid, for da korn höwren. "Da vilde a gjærne snakke med ham," siger den her knægt. Han går ud, og da var hyrden der. "Hvad gjör du her?" sagde knægten så meget frit til ham. "A leder om en 24-skilling." Så gik han derfra og langt ud  på heden og satte sig på en sten.   Drengen gik bag efter. "Hvad sidder du her efter?" — "Her er min lön." Drengen gik nu hjem, og anden dagen gik han ud til stolpen i fæhuset. Der var en splitte i den, og der kratter han 24-skillingen ud af. "Så må der vel også være noget at tage vare ved den sten," tænkte han. Han havde nu lagt mærke til, hvorhen stenen var, og så gik han ud til den en dag og vilde se efter. Han kratter til side under den og finder et stöthose-skaft, og deri var en hel del sølvpenge, en del tiskillinger, der var brugte og gik for marker og prægede som 12-skillinger, og rigsorter og tomarker og seksskillinger, ene småpenge, men der var mange. Han tog hoseskaftet med sig og gjemte pengene, og da han blev føer, kjöbte han sig en gård og blev en rig mand af Aså Höwres penge.   Siden så de ikke det gjenfærd.