En mand havde én til at plöje for sig. De brækkede lyng i Gjern hede, og der var så knusendes mange orme. Så kommer der så meget en vældig stor én. Ham, der kjørte, han siger til den anden: "Nu skal du nok se!" og så skrev han en streg med en kjæp uden om ormen i en krands. Han sagde måske noget, men nok er det, ormen gav sig til at løbe, lige så stærkt som den kunde, runden om i denne her kringle. Så gik manden hjem til meldmad og siger til den anden: "Nu må du ikke slå den ihjel, for den skal lobe der så længe, til den løber sig ihjel." Så kjørte nu den her mand og plovede, og han keg hen til ormen, for den stod ham jo i tanker. Han tykte, te det var synd, den sådan skulde løbe, og så resolverede han ved at gå hen og tage haus pisk og slå ormen ihjel. Aldrig så snart han havde gjort det, så stod manden der og siger til ham: "Du slog den jo ihjel, alligevel a bad dig, du måtte ikke. Se, havde du vidst, hvad du gjorde der, så havde du ikke gjort det." Det var Antons egen fader, der plöjede, og han forsikrede, at det var sandt, men hvad ormen skulde bruges til, det vidste han ikke.