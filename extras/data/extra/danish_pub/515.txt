Min husbond fortalte mig en gang følgende: I min ungdomsdage var jeg en sommernat ude at spasere med en pige i skoven. Med et så jeg et stykke foran mig, at der kom en ridende mand med en hest ved hånden, og han kom hen imod mig. Jeg trådte til siden med pigen ind imellem nogle træer og blev stående der, mens han red forbi med de to heste. Skjönt det var blikstille, var der dog ikke tale om, at jeg kunde høre den mindste lyd af hestenes hovslag på jorden, al ting skred ganske lydløst forbi os, og jeg troede virkelig, at det var et gjenfærd.