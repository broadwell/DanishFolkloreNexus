Der var en mand i Skanderborg, der hed Lavst Thomsen, han var en dygtig kjöbmand og i stor velstand; men al hans rigdom havde han kjöbt af Fanden, som han havde forskrevet sig til. Så gik der en tid, han blev lidt fordrukken, og det så ud, som det gik lidt tilbage ad. Folk mente jo, det var af ærgrelse over, at han kom ham hver dag nærmere. En dag kommer en mand kjørende, der hed Frederik og var fra Flensted, og han kom forbi en vogn, der var gloende røde hjul under og to kulsorte bæster for. Det var om sommerdage, og endda dampede bæsterne ud af næsen som i en hård klingrende frost. Der var kun én mand på vognen, og han havde en kappe slået over skuldrene, havde et spidst fipskjæg og et snoet overskjæg, var skaven (mager) i ansigtet og så ret skummel ud i det hele. Han mödte ham ovenfor Hårby, og da han kom til Forlev, da kom den anden tilbage, men han tænkte sig jo ikke videre ved det og blev ved til Skanderborg. Så gik han ind til Lavst Thomsens, for der var hans søskendebarn kræmmersvend. Så fortæller han ham, te Fanden havde været der, han havde stået og luret ved nøglehullet og kunnet høre, hvad der blev sagt. "Ja," siger Fanden, da han kom ind, "nu er tiden omme," — "Ja, den er så," svarte kjöbmanden, "nærenstid du vil nu lade mig have ro, mens a bind-eremit ene hosebånd, så vil a med." — "Det er dig tilstået," og så lod Lavst det hænge og havde ingen tider siden hans hosebånd bundet. Så havde den Slemme tabt magten. Folk mener dog, at han var kommen over ham alligevel en gang og havde koglet for ham, så han rendte i en törvegrav nogle år efter, og der sad han og var frossen ihjel. Da manden fra Flensted hørte kræmmersvendens meddelelse, vidste han jo, at den vogn var Fandens. Frederik har siddet inde hos vores og fortalt det; hans enke er til endnu.