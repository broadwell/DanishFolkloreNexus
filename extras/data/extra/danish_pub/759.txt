En gammel kone, som hed Ellen Bisp, gik til Birkfuldsdal for at hente sin ko, som græssede der. Da hun kom til stedet, fik hun öje på tre småpiger med hvide forklæder. Hun havde hørt, at nogle piger vilde gå derhen og samle enebærris, og troede da, at det var dem, og sagde, at de behovede ikke at være bange for hende, hun skulde ikke røbe dem for skovfogden. Men da hun havde sagt dette, forsvandt de pludselig for hendes öjesyn, og da vidste hun, at det var gravelsmöer.