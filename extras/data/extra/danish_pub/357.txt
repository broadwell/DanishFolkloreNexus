En gammel mand, der hed Lars Nielsen, havde hængt sig nede i et krat, der hed Hjörre, og så skulde han jo begraves i et måårskjel, som det var skik i de tider. Men så gik præsten ind til ham med to mænd, der skulde være vidner, og gav ham tre spörgsmål. Dem svarte han på alle tre, og de sagde, at mændene blev så blege, så de var færdige at dåne ved det, den gang de hørte, han rigtig gav svar, som om han var i levende live. Da præsten kom ind til konen igjen, for hun måtte ikke være med der inde ved liget, så siger han: "Det er dig, der er skyld i det, var dig og mig lige så vis på Himmerig som han, så var det ingen sag." Han var jo ikke selv vis på Himmerig, da han gjorde så mange kunster. Så skrev han til Kjöbenhavn om det, og det lig var det første her, der kom i viet jord, men uden sang og klang, af dem, der har hængt sig.