Jens Kristensen (i daglig tale kaldet Bitte-Jens) er født den 3. juni 1825 i Ersted by, Årestrup sogn. Moderen var fra Ärestrup, men faderen fra Tveden. Han har altid opholdt sig der på egnen, og han var kun en 8, 9 år, da han skulde til at hjælpe sin fader med at bore i træskoene. Hans fader var træskomand, og han har altid selv ernæret sig derved. Da han blev så vildele, at han kunde magte det, gik han dog i höstens tid ud på høstarbejde. Han var med i 1848-krigen, boede i mange år i et hus i Ersted, det var der, jeg opsøgte ham, og for 5, 6 år siden flyttede han ud nordvest for Årestrup i Hovbakshuseue. Hans fader ejede kun et lille hus til 1 ko og 5, 6 får. Sine viser har han lært af sin moder, men hun sang dem alle med én tone. Faderen derimod var god til at synge, og af ham lærte han melodierne. Han kunde for resten også nogle viser. Jens har sunget mange viser sammen med Johan Pingel, der først var vejmand og siden blev banevogter henne ved Ellidshöj. Jens kalder alt. hvad han fortæller, noget sludder og vås, der ikke er værd at hore på, men skam slå ham, han mener ikke noget med det. Konen kan ikke lide alt det her gamle skidt, og i hendes nærværelse holder han ikke meget af at åbenbare sig. Heldigvis stikker hun jævnlig af ud til naboerne. Han er udmærket godt inde i det gamle tankesæt og de gamles levevis og fortæller ivrigt derom.
     Hos Johan Pingel har jeg også været, men han havde des værre glemt alt for meget.