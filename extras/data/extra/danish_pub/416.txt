Min faders forældre blev skilt ad, og så kom min fader til en gammel mand, der ikke var gift, og gik omkring og spilte. Min fader lå da tit ene i huset. Så en aften, han var gået i seng, og det var klart måneskin, kunde han ikke falde i søvn, og da kom der en stor, sort, lådden hund ind til ham, han kunde tydelig se alting i stuen. Dören sprang op, da den kom ind, og den gik hen til ildstedet, der var en åben kakkelovn, hvor den begyndte at stå og puste og blæse der i asken, så den røg rundt om i stuen. Han puttede sig under dynen, og da han siden så op igjen, var hunden forsvunden.