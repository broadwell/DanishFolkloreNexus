Der var en pige i Torring, hun var en 10 år og lå og vogtede fårene ude i marken tidlig på foråret og lige i mundingen af en dal. Der kjørte en mand oven for og plovede. Så allerbedst som han går, kommer han til at se sig om, og da havde troldtøjet taget pigen og kjørte runden om med hende oppe i luften der nede i dallet. Pigen hun giver sig til at skrige i vilden sky over dether. Så holdt manden stille og gav sig til at læse hans Fadervor, og da han havde læst det tre gange, så slap troldtøjet hende, og hun slap uskadt derfra.