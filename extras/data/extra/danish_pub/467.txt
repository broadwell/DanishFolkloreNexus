En kone i Hornum var i byen en aften, og så mödte hun en knægt på gaden. Hun var noget mundstærk, og så siger hun: "Må a ligge ved dig, min dreng?" Han svarede ikke. Men om natten var der én i sengen ved hende. Hun vilde nu sætte sig på en stol og overkomme natten der, men han satte sig under stolen, og så væltede den med hende. Hun klagede sig over det om morgenen til andre folk, men de sagde, at hun var tåbelig. Så gik hun til deres præst, og han sagde, at det var der ingen fare for. Nu vilde han skrive et brev, og det skulde hun sætte oven for hendes stuedör på sned ved et söm. Så blev hun fri, og brevet blev henne af sig selv.