Boeslunde byes nisse var i den gård, hvor nu Jörgen Jensens enke boer. Manden dér havde al tid nogle forfærdelig fede heste. Der blev aldrig fodret af ved sengetid, det skulde nissen passe. Når manden havde knapt for halm, så stjal nissen i Sønderup. En gang så man et læs halm komme kjørende fra Sønderup ad Boeslunde til, men der var ingen heste for. Folkene, som så det, lod vognen frit passere, for de vidste nok, at det var nissen, der kjørte. Kort efter smuttede vognen ind i Toftegården.