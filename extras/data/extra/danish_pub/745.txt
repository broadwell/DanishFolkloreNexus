Der var en mand og en karl, som gik i heden og grov torv ved siden af kjæret. Så siger manden til karlen: "Vi vil have os en ordentlig sövn i dag, for det tilkommer törvegravere." Den mand han var meget uvenner med hans nabo. Denne havde et føløg, som stod med sit føl i nærheden. Som de nu har lagt dem til at sove, så rejser manden sig op og går hans vej, men karlen lægger mærke til, at manden blev henne. Han troede, at han var gået hen at arbejde, men så ser han, at der kommer en Helvedes stor ulv, og den springer på føllet. Så tænkte karlen: "Da var det dog sörgeligt, skulde den nu gå hen og splitte mandens føl ad." Dermed griber han hans lyngle og vil hen og redde føllet, men ved det han kommer, så river ulven struben ud af føllet, og han fik nok ulven jaget derfra, men føllet var jo død. Karlen havde så ondt af det og gik og så sig om, og manden var henne, og ingen var at se. Han tænkte på at gå hen til manden og sige ham, at føllet var ødt. Men imidlertid ser han, at manden, han grov törv med, kom op fra den venstre side af bakken, hvor de havde lagt dem. "Hvor har I været henne?" siger karlen. "Tu a har været for mig selv på den anden side." — "Nej," siger karlen, "det er lögn, og du er en varulv og en djævel, og a er vidne til, at du har split mandens føl ad." Lige så snart det er åbenbart, så kan de ikke blive det mere, siger sagnet.