I Ty var der en hare, der gik og luskede ved folks huse og var til færds alle steder, de kunde næsten gå til den. De tykte så, det var bedst at gjøre rette side på det, og manden får hans bøsse ladt og skyder på den. Den blev ramt i det ene lår og lob haltende væk. Han gav agt på, hvor den løb hen, og da smuttede den ind ad hönsehullet i et bitte hus. Der vilde han ind og se. Så sad konen ved siden af kakkelovnen og klagede sig, det gjorde så ondt i hendes ene lår, hun var falden og havde slået sig sådan. Så gik han hjem og sagde til hans kone, at nu kom den hare ikke tiere.