En mand kom gående fra Ersted til Årestrup. Så kom der to eliekvinder løbende nok så stærkt imod ham, og de satte ned der ad sondre side af byen, imens de sagde til hverandre : "Han tager os ikke end, for han er ikke rén." Nå, manden blev jo ved at gå ad vejen hans gang, men så kom der én ridende imod ham, og det var ingen anden end Jons jæger. Han siger: "Kom der ingen imod dig?" — "Jo, der kom to bitte nøgne rendende så stærkt, som de kunde." — "Hvad sagde de til hverandre?" spurgte den ridende. "De sagde: han tager os ikke end, for han er ikke rén." Så piste han i hans hånd og toede sig med, og så sagde han til manden: "Vil du nu lægge dig ned og stoppe dine fingre i dine ører, så skal jeg betale dig godt for det, når jeg om et bitte korn kommer tilbage igjen." Ja, det gjorde han også, men så tykte han, det varede vel længe, og så vilde han tage fingrene af ørene lidt. Først tog han den ene finger af, og da hørte han én, der skod; men det var ikke så stakket henne, han tykte, det kunde være ude ved Hobro. Nå, så lægger han sig ned igjen et korn. Men det blev ham atter for kjed-somt at ligge sådan, og han letter sig og tager den anden finger fra. Da hører han igjen et skud, men det var så langt henne som ved Horsens. Nå, så skynder han sig at stoppe fingrene i ørene og lægger sig ned på sin gamle plads. Da kommer den ridende med dem begge to, og de var bundne sammen i hårene og hængte over hesten hver på sin side. Så siger han: "Du skal få en god betaling, men den skulde have blevet bedre; du har taget dine fingre af dine ører, og det skajj mig så meget, at jeg måtte ride fra Hobro til Horsens for at fange den sidste." Nu havde hans hest tabt en sko der henne på vejen, og den kunde han gå hen og tage, så havde han betaling nok. Da manden kom hen og fandt den, viste det sig at være en guldsko.