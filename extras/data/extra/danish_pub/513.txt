För lod en havfrue, som boer i Kattegat, sine tolv røde køer og sin røde tyr græsse på bøndernes marker. Men så en gang sagde bønderne til havfruen, at hun herefter skulde betale for køerne. Men hun havde ingen ting at betale med. Jo, sagde de, hun havde jo sit bælte, som skinnede af sølv og guld. Det gav hun dem også, men så var det ikke andet end et siv. Da havfruen så skulde drive kvæget ud i havet, vendte hun sig om og sagde: "Nu, min røde tyr, nu kan du rode så meget du vil i bunden," hvilket den også gjorde, og deraf kommer flyvesandet.