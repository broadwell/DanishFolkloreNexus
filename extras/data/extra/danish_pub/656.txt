Når man får hugormefedt af en hvid hugorm, bliver man synsk. En lille pige kunde se, at en ko, der kom lige fra tyren, var med kalv. Der var én, der dræbte en hvid hugorm, og så satte bugormene al tid efter ham.
     Nede i Himmerland er der en klog kone, der kurerer med hugormekjød. Pastor Worm, der har været præst her, fortalte, at han en gang kom ind i Rold skole, og der var to småpiger fra en gård i nærheden, som havde været syge en tid, den ene var allerede kommen i skolen, men den anden ikke. Så spörger Worm søsteren om, hvordan det var med hende. Ja, hun var syg. Hvad råd de brugte? De spiste hugormekjød, sagde hun. "Hvorfor er du kommen dig og din søster ikke?" — "Nej, for hun snakkede, mens hun spiste det."   De fik det pa deres meldmad.
     Kræ Mon her i Gudum spiser hugorme. Han skjærer hoved og hale og navlestykke af, tørrer dem i solen, og så er de lige så gode som spegede ål.