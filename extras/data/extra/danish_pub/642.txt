Justitsråd Fischer i Vestervig kjørte en dag på landevejen og møder der en gammel Nordmand, som gik og tiggede. Han holdt og bød ham at sætte sig op på vognen, for nu var han arresteret som løsgjænger. "Ånej", siger Nordmanden, "lad mig gå, justitsrådens heste kan dog ikke trække mig." — "Jo, det skal der ikke være noget i vejen for, sid bare op." Efter at have gjort et par indvendinger sad han så op ved siden at kusken. Men hvor meget denne nu end piskede på hestene, var de dog ikke til at få af stedet, og så måtte justitsråden skjönt bede ham om at stå af vognen igjen.