I Seest mølle var der for en god del år siden en møller, der var, hvad man kalder en dobbeltgjænger. Ofte vidste folkene udtrykkelig, at han var til marked eller arbejdede flere mil fra hjemmet, og alligevel så de ham gå omkring på marken og i udhusene. De holdt ikke af ham, ti aldrig kunde de tage sig det med ro, da han tit kom to steder på én gang. Ofte gik møllen midt om natten, og når folkene så rejste sig, var der intet.